<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Księga Micheasza</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Księga Micheasza</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-33.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-33.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-33.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-33.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-33.xhtml#BG-5_1">[&nbsp;05&nbsp;]</a></span> <span class="margin"><a href="../Text/PL-33.xhtml#BG-6_1">[&nbsp;06&nbsp;]</a></span> <span class="margin"><a href="../Text/PL-33.xhtml#BG-7_1">[&nbsp;07&nbsp;]</a></span></p>

<h3 class="sigil_not_in_toc"><a href="../Text/PL-33.xhtml">Księga Micheasza 1</a></h3>
<p class="BibleIndent" id="BG-1_1"><sup>1.1</sup>&nbsp;Słowo PANA, które doszło do Micheasza z&nbsp;Moreszet za dni Jotama, Achaza <i>i</i> Ezechiasza, królów Judy –&nbsp;to, co widział o&nbsp;Samarii i&nbsp;Jerozolimie.</p>
<p class="BibleIndent" id="BG-1_2"><sup>1.2</sup>&nbsp;Słuchajcie, wszystkie narody; słuchaj, ziemio, i&nbsp;wszystko, co na niej jest. A&nbsp;niech Pan BÓG będzie świadkiem przeciwko wam, Pan ze swego świętego przybytku.</p>
<p class="BibleIndent" id="BG-1_3"><sup>1.3</sup>&nbsp;Oto bowiem PAN wychodzi ze swojego miejsca, zstąpi i&nbsp;będzie deptać po wysokościach ziemi.</p>
<p class="BibleIndent" id="BG-1_4"><sup>1.4</sup>&nbsp;I stopnieją pod nim góry, a&nbsp;doliny rozdzielą się tak, jak wosk przed ogniem <i>i</i> jak wody, które spływają po zboczu.</p>
<p class="BibleIndent" id="BG-1_5"><sup>1.5</sup>&nbsp;To wszystko <i>się</i> <i>stanie</i> z&nbsp;powodu przestępstwa Jakuba i&nbsp;z&nbsp;powodu grzechów domu Izraela. Jakie jest przestępstwo Jakuba? Czy to nie Samaria? Co jest wyżyną Judy? Czy nie Jerozolima?</p>
<p class="BibleIndent" id="BG-1_6"><sup>1.6</sup>&nbsp;Dlatego zamienię Samarię w&nbsp;kupę gruzu na polu, w&nbsp;miejsce pod założenie winnicy. Powrzucam w&nbsp;dolinę jej kamienie i&nbsp;odkryję jej fundamenty.</p>
<p class="BibleIndent" id="BG-1_7"><sup>1.7</sup>&nbsp;I wszystkie jej wyrzeźbione obrazy będą potłuczone, wszystkie jej dary spalone ogniem i&nbsp;wszystkie jej bożki zamienię w&nbsp;ruinę. <i>To</i> bowiem zgromadziła z&nbsp;zapłaty nierządnicy, to więc obróci się w&nbsp;zapłatę nierządnicy.</p>
<p class="BibleIndent" id="BG-1_8"><sup>1.8</sup>&nbsp;Nad tym będę zawodzić i&nbsp;lamentować, chodząc nagi, bez ubrań. Podnoszę zawodzenie jak smoki i&nbsp;lament jak młode strusie;</p>
<p class="BibleIndent" id="BG-1_9"><sup>1.9</sup>&nbsp;Jej rana bowiem <i>jest</i> nieuleczalna, gdyż doszła aż do Judy, <i>a</i> dotarła do bramy mego ludu aż do Jerozolimy.</p>
<p class="BibleIndent" id="BG-1_10"><sup>1.10</sup>&nbsp;Nie opowiadajcie <i>tego</i> w&nbsp;Gat ani nie płaczcie. Tarzajcie się w&nbsp;prochu, w&nbsp;domu Afra.</p>
<p class="BibleIndent" id="BG-1_11"><sup>1.11</sup>&nbsp;Przejdź <i>ty</i>, która mieszkasz w&nbsp;Szafirze w&nbsp;haniebnej nagości. Ta, która mieszka w&nbsp;Saananie, nie wyszła na żałobę w&nbsp;Bet-Hezel; weźmie od was swoją żywność.</p>
<p class="BibleIndent" id="BG-1_12"><sup>1.12</sup>&nbsp;Ta, która mieszka w&nbsp;Marot, oczekiwała dobra, ale zło zstąpiło od PANA aż do bramy Jerozolimy.</p>
<p class="BibleIndent" id="BG-1_13"><sup>1.13</sup>&nbsp;Zaprzęgaj konie do rydwanu, mieszkanko Lakisz, która jesteś powodem grzechu córki Syjonu, gdyż w&nbsp;tobie znalezione są przestępstwa Izraela.</p>
<p class="BibleIndent" id="BG-1_14"><sup>1.14</sup>&nbsp;Dlatego poślesz dary do Moreszet-Gat. Domy Akzibu <i>będą</i> ułudą dla królów Izraela.</p>
<p class="BibleIndent" id="BG-1_15"><sup>1.15</sup>&nbsp;Jeszcze przyprowadzę ci dziedzica, mieszkanko Mareszy. Przyjdzie <i>aż</i> do Adullam, do chwały Izraela.</p>
<p class="BibleIndent" id="BG-1_16"><sup>1.16</sup>&nbsp;Ogol się i&nbsp;ostrzyż z&nbsp;powodu swoich ukochanych synów; rozszerz swą łysinę jak orzeł, bo poszli od ciebie do niewoli.</p>
<h3 class="sigil_not_in_toc"><a href="../Text/PL-33.xhtml">Księga Micheasza 2</a></h3>
<p class="BibleIndent" id="BG-2_1"><sup>2.1</sup>&nbsp;Biada tym, którzy wymyślają nieprawość i&nbsp;knują zło na swoich łożach, a&nbsp;o&nbsp;świcie wykonują je, bo jest to w&nbsp;ich mocy.</p>
<p class="BibleIndent" id="BG-2_2"><sup>2.2</sup>&nbsp;Pożądają pól i&nbsp;wydzierają je; także domów i&nbsp;je zabierają. W&nbsp;ten sposób gnębią człowieka i&nbsp;jego dom, człowieka i&nbsp;jego dziedzictwo.</p>
<p class="BibleIndent" id="BG-2_3"><sup>2.3</sup>&nbsp;Dlatego tak mówi PAN: Oto obmyślam dla tego rodu nieszczęście, z&nbsp;którego nie będziecie mogli wyciągnąć swoich szyj ani nie będziecie chodzić zuchwale. <i>Będzie</i> to bowiem czas nieszczęścia.</p>
<p class="BibleIndent" id="BG-2_4"><sup>2.4</sup>&nbsp;W tym dniu powstanie o&nbsp;was przypowieść i&nbsp;podniosą <i>nad</i> <i>wami</i> żałosny lament, mówiąc: Jesteśmy doszczętnie spustoszeni. Odmienił dział mego ludu, <i>jakże</i> mi go odjął! Gdy wziął nasze pole, rozdzielił <i>je</i>.</p>
<p class="BibleIndent" id="BG-2_5"><sup>2.5</sup>&nbsp;Dlatego nie będziesz miał nikogo, kto rzuciłby sznurem na los w&nbsp;zgromadzeniu PANA.</p>
<p class="BibleIndent" id="BG-2_6"><sup>2.6</sup>&nbsp;Mówią: Nie prorokujcie, niech nam <i>inni</i> prorokują. Nie prorokują bowiem tak, jak ci. Żaden z&nbsp;nich nie przestaje mówić obraźliwie.</p>
<p class="BibleIndent" id="BG-2_7"><sup>2.7</sup>&nbsp;O ty, <i>ludu</i>, <i>który</i> słyniesz domem Jakuba! Czy Duch PANA jest ograniczony? Czy takie <i>są</i> jego dzieła? Czy moje słowa nie są dobre <i>dla</i> <i>tego</i>, który postępuje w&nbsp;sposób prawy?</p>
<p class="BibleIndent" id="BG-2_8"><sup>2.8</sup>&nbsp;Wczoraj był moim ludem, <i>a</i> <i>dziś</i> jak wróg powstaje. Zdzieracie płaszcz wraz z&nbsp;szatą z&nbsp;tych, którzy przechodzą bezpiecznie, jakby wracali z&nbsp;wojny.</p>
<p class="BibleIndent" id="BG-2_9"><sup>2.9</sup>&nbsp;Kobiety mego ludu wyganiacie z&nbsp;ich przytulnych domów; ich dzieciom odebraliście moją chwałę na zawsze.</p>
<p class="BibleIndent" id="BG-2_10"><sup>2.10</sup>&nbsp;Wstańcie i&nbsp;odejdźcie, bo tu nie ma odpoczynku. Z&nbsp;powodu nieczystości zniszczy was, i&nbsp;to zniszczeniem srogim.</p>
<p class="BibleIndent" id="BG-2_11"><sup>2.11</sup>&nbsp;Gdy ktoś podaje się za proroka i&nbsp;kłamie, <i>mówiąc</i>: Będę prorokował o&nbsp;winie i&nbsp;o&nbsp;mocnym napoju, to taki staje się prorokiem tego ludu.</p>
<p class="BibleIndent" id="BG-2_12"><sup>2.12</sup>&nbsp;Na pewno zgromadzę ciebie całego, Jakubie, na pewno zgromadzę resztkę Izraela. Zbiorę ich razem jak owce Bozra, jak trzodę w&nbsp;środku owczarni, i&nbsp;będzie bardzo głośno z&nbsp;powodu <i>mnóstwa</i> ludzi.</p>
<p class="BibleIndent" id="BG-2_13"><sup>2.13</sup>&nbsp;Zstąpi przed nimi ten, który będzie przełamywać. Przełamali się, przeszli przez bramę i&nbsp;wyszli przez nią. Ich król pójdzie przed nimi, a&nbsp;PAN na ich czele.</p>
<h3 class="sigil_not_in_toc"><a href="../Text/PL-33.xhtml">Księga Micheasza 3</a></h3>
<p class="BibleIndent" id="BG-3_1"><sup>3.1</sup>&nbsp;I powiedziałem: Słuchajcie, naczelnicy Jakuba i&nbsp;wodzowie domu Izraela! Czy wy nie powinniście znać sądu?</p>
<p class="BibleIndent" id="BG-3_2"><sup>3.2</sup>&nbsp;Wy, którzy nienawidzicie dobra, a&nbsp;kochacie zło, którzy zdzieracie z&nbsp;ludu skórę i&nbsp;ciało z&nbsp;jego kości;</p>
<p class="BibleIndent" id="BG-3_3"><sup>3.3</sup>&nbsp;<i>Którzy</i> jecie ciało mojego ludu, skórę z&nbsp;niego zdzieracie, jego kości łamiecie i&nbsp;kroicie je na kawałki jak do garnca i&nbsp;jak mięso do kotła.</p>
<p class="BibleIndent" id="BG-3_4"><sup>3.4</sup>&nbsp;Wtedy będą wołać do PANA, a&nbsp;nie wysłucha ich, lecz zakryje swoje oblicze przed nimi w&nbsp;tym czasie, gdyż oni popełniali złe czyny.</p>
<p class="BibleIndent" id="BG-3_5"><sup>3.5</sup>&nbsp;Tak mówi PAN o&nbsp;tych prorokach, którzy w&nbsp;błąd wprowadzą mój lud, którzy gryzą swoimi zębami i&nbsp;głoszą pokój, a&nbsp;temu, który nic im nie włoży do ust, wypowiadają wojnę.</p>
<p class="BibleIndent" id="BG-3_6"><sup>3.6</sup>&nbsp;Dlatego wasze widzenie zamienia się w&nbsp;noc, a&nbsp;wasza wróżba –&nbsp;w ciemność; słońce zajdzie nad prorokami i&nbsp;dzień się zaćmi nad nimi.</p>
<p class="BibleIndent" id="BG-3_7"><sup>3.7</sup>&nbsp;Wtedy widzący będą się wstydzić i&nbsp;wróżbiarze się zarumienią. Oni wszyscy zakryją swoje wargi, bo nie będzie żadnej odpowiedzi od Boga.</p>
<p class="BibleIndent" id="BG-3_8"><sup>3.8</sup>&nbsp;Ale ja jestem napełniony mocą Ducha PANA oraz sądu i&nbsp;siły, aby oznajmić Jakubowi jego występki i&nbsp;Izraelowi jego grzech.</p>
<p class="BibleIndent" id="BG-3_9"><sup>3.9</sup>&nbsp;Słuchajcie tego, naczelnicy domu Jakuba i&nbsp;wodzowie domu Izraela, którzy brzydzicie się sądem i&nbsp;wypaczacie wszystko, co sprawiedliwe.</p>
<p class="BibleIndent" id="BG-3_10"><sup>3.10</sup>&nbsp;Każdy buduje Syjon krwią, a&nbsp;Jerozolimę nieprawością.</p>
<p class="BibleIndent" id="BG-3_11"><sup>3.11</sup>&nbsp;Jej naczelnicy sądzą za dary, jego kapłani uczą za zapłatę i&nbsp;jego prorocy prorokują za pieniądze. Polegają <i>jednak</i> na PANU, mówiąc: Czy PAN nie jest wśród nas? Nie spotka nas nic złego.</p>
<p class="BibleIndent" id="BG-3_12"><sup>3.12</sup>&nbsp;Dlatego Syjon stanie się dla was <i>jak</i> zaorane pole, Jerozolima zamieni się w&nbsp;kupę gruzu, a&nbsp;góra domu –&nbsp;w zalesione wzgórze.</p>
<h3 class="sigil_not_in_toc"><a href="../Text/PL-33.xhtml">Księga Micheasza 4</a></h3>
<p class="BibleIndent" id="BG-4_1"><sup>4.1</sup>&nbsp;Ale w&nbsp;ostatecznych dniach stanie się, że góra domu PANA będzie utwierdzona na szczycie gór i&nbsp;wywyższona ponad pagórki, a&nbsp;narody do niej popłyną.</p>
<p class="BibleIndent" id="BG-4_2"><sup>4.2</sup>&nbsp;I wiele narodów przybędzie, mówiąc: Chodźcie, wstąpmy na górę PANA, do domu Boga Jakuba, i&nbsp;będzie nas nauczał swoich dróg, a&nbsp;my będziemy chodzili jego ścieżkami. Z&nbsp;Syjonu bowiem wyjdzie prawo i&nbsp;słowo PANA z&nbsp;Jerozolimy.</p>
<p class="BibleIndent" id="BG-4_3"><sup>4.3</sup>&nbsp;On będzie sądzić wśród wielu narodów i&nbsp;będzie karać narody potężne i&nbsp;odległe. I&nbsp;przekują swoje miecze na lemiesze, a&nbsp;swoje oszczepy na sierpy. Naród przeciwko narodowi nie podniesie miecza i&nbsp;już nie będą się uczyć sztuki wojennej.</p>
<p class="BibleIndent" id="BG-4_4"><sup>4.4</sup>&nbsp;Ale każdy będzie siedział pod swoją winoroślą i&nbsp;pod swoim drzewem figowym i&nbsp;nikt nie będzie ich straszył, bo to usta PANA zastępów powiedziały.</p>
<p class="BibleIndent" id="BG-4_5"><sup>4.5</sup>&nbsp;Wszystkie narody bowiem będą chodzić, każdy w&nbsp;imię swego boga, ale my będziemy chodzić w&nbsp;imię PANA, naszego Boga, na wieki wieków.</p>
<p class="BibleIndent" id="BG-4_6"><sup>4.6</sup>&nbsp;W tym dniu, mówi PAN, zgromadzę chromą, zbiorę wygnaną oraz tę, którą trapiłem;</p>
<p class="BibleIndent" id="BG-4_7"><sup>4.7</sup>&nbsp;A z&nbsp;tej chromej uczynię resztkę, a&nbsp;z&nbsp;wygnanej –&nbsp;potężny naród. I&nbsp;PAN będzie królował nad nimi na górze Syjon odtąd aż na wieki.</p>
<p class="BibleIndent" id="BG-4_8"><sup>4.8</sup>&nbsp;A ty, wieżo trzody, twierdzo córki Syjonu, <i>wiedz</i>, <i>że</i> do ciebie przyjdzie, przyjdzie pierwsze panowanie, królestwo córki Jerozolimy.</p>
<p class="BibleIndent" id="BG-4_9"><sup>4.9</sup>&nbsp;Czemu teraz tak bardzo krzyczysz? Czy nie ma króla u&nbsp;ciebie? Czy twój doradca zginął, że cię ból ogarnął jak rodzącą?</p>
<p class="BibleIndent" id="BG-4_10"><sup>4.10</sup>&nbsp;Odczuwaj ból i&nbsp;jęcz, córko Syjonu, jak rodząca, bo już wyjdziesz z&nbsp;miasta i&nbsp;zamieszkasz w&nbsp;polu, i&nbsp;pójdziesz aż do Babilonu. Tam będziesz wybawiona, tam cię PAN odkupi z&nbsp;rąk twoich wrogów.</p>
<p class="BibleIndent" id="BG-4_11"><sup>4.11</sup>&nbsp;Teraz zebrało się przeciwko tobie wiele narodów, które mówią: Niech będzie zbezczeszczona, niech nasze oko patrzy na Syjon.</p>
<p class="BibleIndent" id="BG-4_12"><sup>4.12</sup>&nbsp;One jednak nie znają myśli PANA ani nie rozumieją jego rady. On bowiem je zgromadzi jak snopy na klepisku.</p>
<p class="BibleIndent" id="BG-4_13"><sup>4.13</sup>&nbsp;Wstań i&nbsp;młóć, córko Syjonu, bo twój róg uczynię z&nbsp;żelaza i&nbsp;twoje kopyta uczynię ze spiżu, i&nbsp;zmiażdżysz wiele narodów. Poświęcę PANU ich łupy i&nbsp;ich bogactwo Panu całej ziemi.</p>
<h3 class="sigil_not_in_toc"><a href="../Text/PL-33.xhtml">Księga Micheasza 5</a></h3>
<p class="BibleIndent" id="BG-5_1"><sup>5.1</sup>&nbsp;Zbierz się teraz w&nbsp;oddziały, córko oddziałów! Obległ nas. Laską będą bić w&nbsp;policzek sędziego Izraela.</p>
<p class="BibleIndent" id="BG-5_2"><sup>5.2</sup>&nbsp;Ale ty, Betlejem Efrata, <i>choć</i> jesteś najmniejsze wśród tysięcy w&nbsp;Judzie, z&nbsp;ciebie <i>jednak</i> wyjdzie mi ten, który będzie władcą w&nbsp;Izraelu, a&nbsp;jego wyjścia <i>są</i> od dawna, od dni wiecznych.</p>
<p class="BibleIndent" id="BG-5_3"><sup>5.3</sup>&nbsp;Dlatego wyda ich aż do czasu, <i>kiedy</i> rodząca porodzi. Wtedy resztka jego braci wróci do synów Izraela.</p>
<p class="BibleIndent" id="BG-5_4"><sup>5.4</sup>&nbsp;Powstanie i&nbsp;będzie paść w&nbsp;mocy PANA i&nbsp;w&nbsp;majestacie imienia PANA, swego Boga. I&nbsp;będą mieszkać <i>spokojnie</i>, bo już będzie <i>on</i> wielki aż po krańce ziemi.</p>
<p class="BibleIndent" id="BG-5_5"><sup>5.5</sup>&nbsp;I będzie <i>on</i> pokojem, gdy Asyryjczyk wtargnie do naszej ziemi. I&nbsp;gdy podepcze nasze pałace, wtedy wystawimy przeciw niemu siedmiu pasterzy i&nbsp;ośmiu książąt z&nbsp;ludu.</p>
<p class="BibleIndent" id="BG-5_6"><sup>5.6</sup>&nbsp;Ci ogołocą ziemię Asyrii mieczem i&nbsp;ziemię Nimroda na jej granicach. W&nbsp;ten sposób wybawi <i>nas</i> od Asyryjczyka, gdy nadciągnie do naszej ziemi i&nbsp;gdy będzie stąpał w&nbsp;naszych granicach.</p>
<p class="BibleIndent" id="BG-5_7"><sup>5.7</sup>&nbsp;Dlatego resztka Jakuba będzie pośród wielu narodów jak rosa od PANA, jak deszcze skrapiające trawę, które nie czekają na człowieka ani nie polegają na synach ludzkich.</p>
<p class="BibleIndent" id="BG-5_8"><sup>5.8</sup>&nbsp;Resztka Jakuba będzie też pośród pogan, wśród wielu narodów, jak lew między leśnymi zwierzętami i&nbsp;jak lwiątko między trzodami owiec, które –&nbsp;gdy przechodzi –&nbsp;depcze i&nbsp;szarpie, a&nbsp;nie ma nikogo, kto by <i>je</i> ocalił.</p>
<p class="BibleIndent" id="BG-5_9"><sup>5.9</sup>&nbsp;Wywyższy się twoja ręka nad twoimi wrogami, a&nbsp;wszyscy twoi przeciwnicy będą wykorzenieni.</p>
<p class="BibleIndent" id="BG-5_10"><sup>5.10</sup>&nbsp;I stanie się w&nbsp;tym dniu, mówi PAN, że wytracę twoje konie spośród ciebie i&nbsp;zniszczę twoje rydwany.</p>
<p class="BibleIndent" id="BG-5_11"><sup>5.11</sup>&nbsp;Wygubię miasta twojej ziemi i&nbsp;zburzę wszystkie twoje twierdze.</p>
<p class="BibleIndent" id="BG-5_12"><sup>5.12</sup>&nbsp;Wytracę czary z&nbsp;twojej ręki i&nbsp;nie będzie już u&nbsp;ciebie wróżbitów.</p>
<p class="BibleIndent" id="BG-5_13"><sup>5.13</sup>&nbsp;Wyniszczę też twoje rzeźbione bożki i&nbsp;twoje obrazy spośród ciebie i&nbsp;nie będziesz już oddawać pokłonu dziełu swoich rąk.</p>
<p class="BibleIndent" id="BG-5_14"><sup>5.14</sup>&nbsp;Wykorzenię twoje gaje spośród ciebie i&nbsp;zgładzę twoich wrogów.</p>
<p class="BibleIndent" id="BG-5_15"><sup>5.15</sup>&nbsp;<i>Tak</i> w&nbsp;gniewie i&nbsp;zapalczywości dokonam zemsty nad narodami, które nie były posłuszne.</p>
<h3 class="sigil_not_in_toc"><a href="../Text/PL-33.xhtml">Księga Micheasza 6</a></h3>
<p class="BibleIndent" id="BG-6_1"><sup>6.1</sup>&nbsp;Słuchajcie tego, co mówi PAN: Wstań, spieraj się z&nbsp;górami i&nbsp;niech pagórki słuchają twego głosu.</p>
<p class="BibleIndent" id="BG-6_2"><sup>6.2</sup>&nbsp;Słuchajcie, góry, sporu PANA, i&nbsp;najmocniejsze fundamenty ziemi, bo PAN <i>wiedzie</i> spór ze swoim ludem i&nbsp;rozprawia się z&nbsp;Jerozolimą.</p>
<p class="BibleIndent" id="BG-6_3"><sup>6.3</sup>&nbsp;Mój ludu, cóż ci uczyniłem? W&nbsp;czym ci się uprzykrzyłem? Zeznaj przeciwko mnie.</p>
<p class="BibleIndent" id="BG-6_4"><sup>6.4</sup>&nbsp;Wyprowadziłem cię bowiem z&nbsp;ziemi Egiptu, odkupiłem cię z&nbsp;domu niewolników i&nbsp;posłałem przed tobą Mojżesza, Aarona i&nbsp;Miriam.</p>
<p class="BibleIndent" id="BG-6_5"><sup>6.5</sup>&nbsp;Mój ludu! Wspomnij teraz, co zamierzał Balak, król Moabu, a&nbsp;co mu odpowiedział Balaam, syn Beora; <i>wspomnij</i> <i>też</i>, <i>co</i> <i>się</i> <i>działo</i> od Szittim aż do Gilgal, abyś poznał sprawiedliwość PANA.</p>
<p class="BibleIndent" id="BG-6_6"><sup>6.6</sup>&nbsp;Z czym <i>mam</i> się stawić przed PANEM i&nbsp;pokłonić się Bogu najwyższemu? Czy <i>mam</i> stawić się przed nim z&nbsp;ofiarami całopalnymi i&nbsp;jednorocznymi cielcami?</p>
<p class="BibleIndent" id="BG-6_7"><sup>6.7</sup>&nbsp;Czy PAN ma upodobanie w&nbsp;tysiącach baranów <i>i</i> w&nbsp;dziesiątkach tysięcy strumieni oliwy? Czy <i>mam</i> mu dać swego pierworodnego za mój występek, owoc mego łona za grzech mojej duszy?</p>
<p class="BibleIndent" id="BG-6_8"><sup>6.8</sup>&nbsp;On ci oznajmił, człowieku, co jest dobre i&nbsp;czego PAN żąda od ciebie: jedynie <i>tego</i>, byś czynił sprawiedliwie, kochał miłosierdzie i&nbsp;pokornie chodził z&nbsp;twoim Bogiem.</p>
<p class="BibleIndent" id="BG-6_9"><sup>6.9</sup>&nbsp;Głos PANA woła do miasta (ale roztropny <i>sam</i> ujrzy twoje imię): Słuchajcie rózgi i&nbsp;tego, kto ją ustanowił.</p>
<p class="BibleIndent" id="BG-6_10"><sup>6.10</sup>&nbsp;Czy jeszcze <i>są</i> w&nbsp;domu bezbożnego skarby niesprawiedliwe <i>i</i> miara niesprawiedliwa i&nbsp;obrzydliwa?</p>
<p class="BibleIndent" id="BG-6_11"><sup>6.11</sup>&nbsp;Czy mam usprawiedliwić oszukańczą wagę i&nbsp;worek fałszywych odważników?</p>
<p class="BibleIndent" id="BG-6_12"><sup>6.12</sup>&nbsp;Jego bogacze są pełni zdzierstwa, jego mieszkańcy mówią kłamstwo i&nbsp;ich język w&nbsp;ich ustach <i>jest</i> kłamliwy.</p>
<p class="BibleIndent" id="BG-6_13"><sup>6.13</sup>&nbsp;Dlatego też dotknę cię chorobą, uderzę cię i&nbsp;zniszczę z&nbsp;powodu twoich grzechów.</p>
<p class="BibleIndent" id="BG-6_14"><sup>6.14</sup>&nbsp;Będziesz jeść, ale się nie nasycisz; twoje poniżenie <i>będzie</i> w&nbsp;środku ciebie. Pochwycisz, ale nie ocalisz, a&nbsp;co ocalisz, wydam pod miecz.</p>
<p class="BibleIndent" id="BG-6_15"><sup>6.15</sup>&nbsp;Będziesz siał, ale nie będziesz żął; będziesz tłoczył oliwki, ale nie namaścisz się oliwą; <i>będziesz</i> <i>wyciskał</i> moszcz, ale nie napijesz się wina.</p>
<p class="BibleIndent" id="BG-6_16"><sup>6.16</sup>&nbsp;Przestrzegacie bowiem ustaw Omriego i&nbsp;wszystkich czynów domu Achaba i&nbsp;postępujecie według ich rad. Dlatego cię wydam na spustoszenie i&nbsp;jego mieszkańców na pośmiewisko. Będziecie więc nosić hańbę mego ludu.</p>
<h3 class="sigil_not_in_toc"><a href="../Text/PL-33.xhtml">Księga Micheasza 7</a></h3>
<p class="BibleIndent" id="BG-7_1"><sup>7.1</sup>&nbsp;Biada mi! Jestem bowiem jak ostatki po letnich zbiorach, jak pokłosie grona po winobraniu. Nie ma żadnego grona do zjedzenia, moja dusza pragnęła pierwocin z&nbsp;owocu.</p>
<p class="BibleIndent" id="BG-7_2"><sup>7.2</sup>&nbsp;Pobożny zginął z&nbsp;ziemi, nie ma prawego wśród ludzi. Wszyscy czyhają na krew, każdy zastawia sieci dla swego brata.</p>
<p class="BibleIndent" id="BG-7_3"><sup>7.3</sup>&nbsp;By chętnie czynić zło obiema rękami, książę i&nbsp;sędzia żądają datku; zamożny <i>człowiek</i> wypowiada swoją przewrotną żądzę. I&nbsp;razem wszystko splatają.</p>
<p class="BibleIndent" id="BG-7_4"><sup>7.4</sup>&nbsp;Najlepszy z&nbsp;nich jest jak oset; najuczciwszy –&nbsp;jak płot ciernisty. Nadchodzi dzień twoich stróżów <i>i</i> twojego nawiedzenia; już nastanie ich zamieszanie.</p>
<p class="BibleIndent" id="BG-7_5"><sup>7.5</sup>&nbsp;Nie wierzcie przyjacielowi, nie ufajcie wodzowi. Strzeż bramy swoich ust przed tą, która leży na twoim łonie.</p>
<p class="BibleIndent" id="BG-7_6"><sup>7.6</sup>&nbsp;Syn bowiem lekceważy ojca, córka powstaje przeciwko swojej matce, synowa przeciwko swojej teściowej, <i>a</i> wrogami człowieka <i>są</i> jego domownicy.</p>
<p class="BibleIndent" id="BG-7_7"><sup>7.7</sup>&nbsp;Dlatego będę wypatrywał PANA, będę oczekiwać Boga mego zbawienia. Mój Bóg mnie wysłucha.</p>
<p class="BibleIndent" id="BG-7_8"><sup>7.8</sup>&nbsp;Nie ciesz się z&nbsp;mojego powodu, moja nieprzyjaciółko! Chociaż upadłem, powstanę; choć siedzę w&nbsp;ciemności, PAN jest moją światłością.</p>
<p class="BibleIndent" id="BG-7_9"><sup>7.9</sup>&nbsp;Zniosę gniew PANA, bo zgrzeszyłem przeciwko niemu, aż będzie bronił mojej sprawy i&nbsp;wykona dla mnie sąd. Wyprowadzi mnie na światło i&nbsp;ujrzę jego sprawiedliwość.</p>
<p class="BibleIndent" id="BG-7_10"><sup>7.10</sup>&nbsp;Ujrzy to moja nieprzyjaciółka i&nbsp;wstyd okryje tę, która do mnie mówi: Gdzie jest PAN, twój Bóg? Moje oczy będą patrzyć na nią, gdy będzie podeptana jak błoto na ulicach.</p>
<p class="BibleIndent" id="BG-7_11"><sup>7.11</sup>&nbsp;W <i>tym</i> dniu, kiedy będą odbudowywać twoje mury, w&nbsp;tym dniu dekret rozejdzie się daleko.</p>
<p class="BibleIndent" id="BG-7_12"><sup>7.12</sup>&nbsp;W tym dniu będą przychodzić do ciebie od Asyrii aż po miasta obronne, od miast obronnych aż po rzekę, od morza aż do morza i&nbsp;od góry aż do góry.</p>
<p class="BibleIndent" id="BG-7_13"><sup>7.13</sup>&nbsp;Ta ziemia jednak będzie spustoszona z&nbsp;powodu swoich mieszkańców, z&nbsp;powodu owocu ich czynów.</p>
<p class="BibleIndent" id="BG-7_14"><sup>7.14</sup>&nbsp;Paś swój lud laską swoją, trzodę swojego dziedzictwa, która mieszka samotnie w&nbsp;lesie i&nbsp;w&nbsp;środku Karmelu. Niech się pasą w&nbsp;Baszanie i&nbsp;Gileadzie <i>jak</i> za dawnych dni.</p>
<p class="BibleIndent" id="BG-7_15"><sup>7.15</sup>&nbsp;Ukażę mu cudowne rzeczy jak za dni, gdy wyszedłeś z&nbsp;ziemi Egiptu.</p>
<p class="BibleIndent" id="BG-7_16"><sup>7.16</sup>&nbsp;Ujrzą to narody i&nbsp;zawstydzą się całej swojej potęgi. Przyłożą rękę do ust, a&nbsp;ich uszy ogłuchną.</p>
<p class="BibleIndent" id="BG-7_17"><sup>7.17</sup>&nbsp;Będą lizać proch jak wąż, wyjdą ze swoich nor jak zwierzęta pełzające do PANA, naszego Boga, ze strachem i&nbsp;będą się bać ciebie.</p>
<p class="BibleIndent" id="BG-7_18"><sup>7.18</sup>&nbsp;Któż jest Bogiem jak ty, który przebacza nieprawość i&nbsp;daruje występek resztki swego dziedzictwa? Nie chowa swego gniewu na wieki, bo ma upodobanie w&nbsp;miłosierdziu.</p>
<p class="BibleIndent" id="BG-7_19"><sup>7.19</sup>&nbsp;Odwróci się i&nbsp;zlituje się nad nami; pokona nasze nieprawości i&nbsp;wrzuci w&nbsp;głębiny morza wszystkie nasze grzechy.</p>
<p class="BibleIndent" id="BG-7_20"><sup>7.20</sup>&nbsp;Pokażesz prawdę Jakubowi i&nbsp;<i>okażesz</i> miłosierdzie Abrahamowi, tak jak przysiągłeś naszym ojcom za dawnych dni.</p>
</div>
</body>
</html>