<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Księga Aggeusza</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Księga Aggeusza</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-37.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-37.xhtml#BG-2_1">[&nbsp;02&nbsp;]</a></span></p>
    
<h3 class="sigil_not_in_toc"><a href="../Text/PL-37.xhtml">Księga Aggeusza 1</a></h3>
<p class="BibleIndent" id="BG-1_1"><sup>1.1</sup>&nbsp;W drugim roku króla Dariusza, w&nbsp;szóstym miesiącu, pierwszego dnia <i>tego</i> miesiąca, słowo PANA doszło przez proroka Aggeusza do Zorobabela, syna Szealtiela, namiestnika Judy, i&nbsp;do Jozuego, syna Josadaka, najwyższego kapłana, mówiące:</p>
<p class="BibleIndent" id="BG-1_2"><sup>1.2</sup>&nbsp;Tak mówi PAN zastępów: Ten lud powiada: Jeszcze nie nadszedł czas, czas budowania domu PANA.</p>
<p class="BibleIndent" id="BG-1_3"><sup>1.3</sup>&nbsp;Wówczas słowo PANA doszło przez proroka Aggeusza mówiące:</p>
<p class="BibleIndent" id="BG-1_4"><sup>1.4</sup>&nbsp;A czy dla was <i>jest</i> to czas, abyście mieszkali w&nbsp;swoich domach wyłożonych deskami, podczas gdy ten dom <i>leży</i> opustoszały?</p>
<p class="BibleIndent" id="BG-1_5"><sup>1.5</sup>&nbsp;Teraz więc <i>tak</i> mówi PAN zastępów: Zastanówcie się nad swoimi drogami.</p>
<p class="BibleIndent" id="BG-1_6"><sup>1.6</sup>&nbsp;Siejecie wiele, a&nbsp;mało zbieracie; jecie, ale się nie nasycacie; pijecie, ale nie gasicie pragnienia; ubieracie się, lecz nikt nie może się ogrzać, a&nbsp;ten, kto gromadzi zarobek, gromadzi go w&nbsp;dziurawym worku.</p>
<p class="BibleIndent" id="BG-1_7"><sup>1.7</sup>&nbsp;Tak mówi PAN zastępów: Zastanówcie się nad swoimi drogami.</p>
<p class="BibleIndent" id="BG-1_8"><sup>1.8</sup>&nbsp;Wstąpcie na tę górę i&nbsp;sprowadźcie drewno; zbudujcie ten dom, a&nbsp;upodobam go sobie i&nbsp;będę uwielbiony, mówi PAN.</p>
<p class="BibleIndent" id="BG-1_9"><sup>1.9</sup>&nbsp;Liczyliście na wiele, a&nbsp;oto <i>było</i> tego mało, a&nbsp;to, co przynieśliście do domu, ja rozdmuchałem. Dlaczego? –&nbsp;mówi PAN zastępów. Dlatego że mój dom jest pusty, podczas gdy każdy z&nbsp;was troszczy się o&nbsp;swój dom.</p>
<p class="BibleIndent" id="BG-1_10"><sup>1.10</sup>&nbsp;Dlatego niebo wstrzymało nad wami rosę, a&nbsp;ziemia wstrzymała wydawanie swego plonu.</p>
<p class="BibleIndent" id="BG-1_11"><sup>1.11</sup>&nbsp;Sprowadziłem suszę na tę ziemię, na te góry, na pszenicę, na moszcz i&nbsp;na oliwę, na <i>to</i>, co ziemia wydaje, na ludzi i&nbsp;na bydło, i&nbsp;na wszelką pracę rąk.</p>
<p class="BibleIndent" id="BG-1_12"><sup>1.12</sup>&nbsp;Wtedy Zorobabel, syn Szealtiela, i&nbsp;najwyższy kapłan Jozue, syn Josadaka, oraz cała resztka ludu wysłuchali głosu PANA, swego Boga, i&nbsp;słów proroka Aggeusza, ponieważ posłał go PAN, ich Bóg, a&nbsp;lud bał się PANA.</p>
<p class="BibleIndent" id="BG-1_13"><sup>1.13</sup>&nbsp;Wtedy Aggeusz, posłaniec PANA, przemówił do ludu, <i>głosząc</i> przesłanie PANA: Ja jestem z&nbsp;wami, mówi PAN.</p>
<p class="BibleIndent" id="BG-1_14"><sup>1.14</sup>&nbsp;I PAN wzbudził ducha Zorobabela, syna Szealtiela, namiestnika Judy, i&nbsp;ducha Jozuego, syna Josadaka, najwyższego kapłana, oraz ducha całej reszty ludu, tak że przyszli i&nbsp;podjęli pracę przy domu PANA zastępów, swego Boga;</p>
<p class="BibleIndent" id="BG-1_15"><sup>1.15</sup>&nbsp;Dnia dwudziestego czwartego, szóstego miesiąca, w&nbsp;drugim roku króla Dariusza.</p>
<h3 class="sigil_not_in_toc"><a href="../Text/PL-37.xhtml">Księga Aggeusza 2</a></h3>
<p class="BibleIndent" id="BG-2_1"><sup>2.1</sup>&nbsp;W siódmym <i>miesiącu</i>, dwudziestego pierwszego <i>dnia</i> tego miesiąca, słowo PANA doszło przez proroka Aggeusza mówiące:</p>
<p class="BibleIndent" id="BG-2_2"><sup>2.2</sup>&nbsp;Mów teraz do Zorobabela, syna Szealtiela, namiestnika Judy, i&nbsp;do Jozuego, syna Josadaka, najwyższego kapłana, oraz do reszty ludu:</p>
<p class="BibleIndent" id="BG-2_3"><sup>2.3</sup>&nbsp;Któż pozostał pośród was, który widział ten dom w&nbsp;jego dawnej chwale? A&nbsp;jakim go teraz widzicie? Czy nie wydaje się wam, że jest niczym w&nbsp;porównaniu z&nbsp;tamtym?</p>
<p class="BibleIndent" id="BG-2_4"><sup>2.4</sup>&nbsp;Teraz jednak umocnij się, Zorobabelu, mówi PAN; umocnij się, Jozue, synu Josadaka, najwyższy kapłanie; umocnij się też, cały ludu tej ziemi, mówi PAN, i&nbsp;pracujcie. Ja bowiem jestem z&nbsp;wami, mówi PAN zastępów.</p>
<p class="BibleIndent" id="BG-2_5"><sup>2.5</sup>&nbsp;Zgodnie ze słowem, przez które zawarłem z&nbsp;wami przymierze, gdy wyszliście z&nbsp;Egiptu, mój Duch jest stale wśród was, nie bójcie się.</p>
<p class="BibleIndent" id="BG-2_6"><sup>2.6</sup>&nbsp;Tak bowiem mówi PAN zastępów: Jeszcze raz, <i>po</i> krótkim <i>czasie</i>, wstrząsnę niebem i&nbsp;ziemią, morzem i&nbsp;lądem;</p>
<p class="BibleIndent" id="BG-2_7"><sup>2.7</sup>&nbsp;Wstrząsnę wszystkimi narodami i&nbsp;przyjdzie Pożądany przez wszystkie narody. I&nbsp;napełnię ten dom chwałą, mówi PAN zastępów.</p>
<p class="BibleIndent" id="BG-2_8"><sup>2.8</sup>&nbsp;Moje jest srebro i&nbsp;moje <i>jest</i> złoto, mówi PAN zastępów.</p>
<p class="BibleIndent" id="BG-2_9"><sup>2.9</sup>&nbsp;Chwała tego domu będzie większa od tej, jaką miał tamten dawny, mówi PAN zastępów; bo to miejsce obdarzę pokojem, mówi PAN.</p>
<p class="BibleIndent" id="BG-2_10"><sup>2.10</sup>&nbsp;Dnia dwudziestego czwartego, dziewiątego <i>miesiąca</i>, w&nbsp;drugim roku Dariusza, słowo PANA doszło przez proroka Aggeusza mówiące:</p>
<p class="BibleIndent" id="BG-2_11"><sup>2.11</sup>&nbsp;Tak mówi PAN zastępów: Zapytaj teraz kapłanów o&nbsp;prawo:</p>
<p class="BibleIndent" id="BG-2_12"><sup>2.12</sup>&nbsp;Gdyby ktoś niósł poświęcone mięso <i>włożone</i> za połę swojej szaty, a&nbsp;połą dotknął chleba, potrawy, wina, oliwy lub jakiegokolwiek pokarmu, czy to stałoby się poświęcone? Odpowiedzieli kapłani: Nie.</p>
<p class="BibleIndent" id="BG-2_13"><sup>2.13</sup>&nbsp;Wtedy Aggeusz zapytał: Jeśli ktoś, będąc nieczysty od zwłok, dotknie którejś z&nbsp;tych rzeczy, czy staje się ona nieczysta? Odpowiedzieli kapłani: Stanie się nieczysta.</p>
<p class="BibleIndent" id="BG-2_14"><sup>2.14</sup>&nbsp;Wtedy Aggeusz odezwał się i&nbsp;powiedział: Taki jest ten lud, taki jest ten naród przede mną, mówi PAN; takie jest każde dzieło ich rąk; i&nbsp;wszystko, co tam składają w&nbsp;ofierze, jest nieczyste.</p>
<p class="BibleIndent" id="BG-2_15"><sup>2.15</sup>&nbsp;Teraz więc, proszę, zastanówcie się, <i>jak</i> <i>się</i> <i>wam</i> <i>powodziło</i> od dzisiejszego dnia do minionych <i>dni</i>, zanim ułożono kamień na kamieniu w&nbsp;świątyni PANA.</p>
<p class="BibleIndent" id="BG-2_16"><sup>2.16</sup>&nbsp;Dawniej, gdy ktoś przyszedł do stosu zboża z&nbsp;dwudziestu <i>miar</i>, było <i>ich</i> tylko dziesięć; gdy przyszedł do prasy, aby naczerpać pięćdziesiąt wiader <i>wina</i>, było <i>ich</i> tylko dwadzieścia.</p>
<p class="BibleIndent" id="BG-2_17"><sup>2.17</sup>&nbsp;Karałem was suszą, pleśnią i&nbsp;gradem we wszystkich dziełach waszych rąk; lecz żaden z&nbsp;was nie <i>wrócił</i> do mnie, mówi PAN.</p>
<p class="BibleIndent" id="BG-2_18"><sup>2.18</sup>&nbsp;Zastanówcie się teraz <i>nad</i> <i>okresem</i> od dzisiejszego dnia po <i>dni</i> minione, od dnia dwudziestego czwartego, dziewiątego <i>miesiąca</i>, <i>to</i> <i>znaczy</i> od dnia, w&nbsp;którym położono <i>fundament</i> świątyni PANA; zastanówcie się.</p>
<p class="BibleIndent" id="BG-2_19"><sup>2.19</sup>&nbsp;Czy ziarno jeszcze <i>jest</i> w&nbsp;spichlerzu? I&nbsp;<i>owszem</i> ani winorośl, ani drzewo figowe, granatowe i&nbsp;oliwne nie wydały jeszcze owocu. Od tego dnia będę <i>wam</i> błogosławił.</p>
<p class="BibleIndent" id="BG-2_20"><sup>2.20</sup>&nbsp;Potem słowo PANA doszło po raz drugi do Aggeusza dnia dwudziestego czwartego <i>tego</i> miesiąca mówiące:</p>
<p class="BibleIndent" id="BG-2_21"><sup>2.21</sup>&nbsp;Mów do Zorobabela, namiestnika Judy: Ja wstrząsnę niebiosami i&nbsp;ziemią;</p>
<p class="BibleIndent" id="BG-2_22"><sup>2.22</sup>&nbsp;I przewrócę tron królestw, i&nbsp;zniszczę moc królestw pogan; przewrócę także rydwany i&nbsp;tych, którzy na nich jeżdżą; i&nbsp;upadną konie i&nbsp;ich jeźdźcy, każdy od miecza swego brata.</p>
<p class="BibleIndent" id="BG-2_23"><sup>2.23</sup>&nbsp;W tym dniu, mówi PAN zastępów, wezmę cię, Zorobabelu, mój sługo, synu Szealtiela, mówi PAN, i&nbsp;uczynię cię niczym sygnet. Ja bowiem wybrałem ciebie, mówi PAN zastępów.</p>
</div>
</body>
</html>