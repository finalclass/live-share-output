<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>List do Hebrajczyków</title>
  
<link href="../Styles/style.css" type="text/css" rel="stylesheet"/>
</head>

<body xml:lang="PL">
<h2><a href="../Text/TOC.xhtml">List do Hebrajczyków</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-58.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-58.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-58.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-58.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-58.xhtml#BG-5_1">[&nbsp;05&nbsp;]</a></span> <span class="margin"><a href="../Text/PL-58.xhtml#BG-6_1">[&nbsp;06&nbsp;]</a></span> <span class="margin"><a href="../Text/PL-58.xhtml#BG-7_1">[&nbsp;07&nbsp;]</a></span> <span class="margin"><a href="../Text/PL-58.xhtml#BG-8_1">[&nbsp;08&nbsp;]</a></span> <span class="margin"><a href="../Text/PL-58.xhtml#BG-9_1">[&nbsp;09&nbsp;]</a></span> <span class="margin"><a href="../Text/PL-58.xhtml#BG-10_1">[&nbsp;10&nbsp;]</a></span> <span class="margin"><a href="../Text/PL-58.xhtml#BG-11_1">[&nbsp;11&nbsp;]</a></span> <span class="margin"><a href="../Text/PL-58.xhtml#BG-12_1">[&nbsp;12&nbsp;]</a></span> <span class="margin"><a href="../Text/PL-58.xhtml#BG-13_1">[&nbsp;13&nbsp;]</a></span></p>
    
<h3 class="sigil_not_in_toc"><a href="../Text/PL-58.xhtml">List do Hebrajczyków 1</a></h3>
<p class="BibleIndent" id="BG-1_1"><sup>1.1</sup>&nbsp;Bóg, który wielokrotnie i&nbsp;na różne sposoby przemawiał niegdyś do ojców przez proroków;</p>
<p class="BibleIndent" id="BG-1_2"><sup>1.2</sup>&nbsp;W tych ostatecznych dniach przemówił do nas przez <i>swego</i> Syna, którego ustanowił dziedzicem wszystkiego, przez którego też stworzył światy;</p>
<p class="BibleIndent" id="BG-1_3"><sup>1.3</sup>&nbsp;Który, będąc blaskiem <i>jego</i> chwały i&nbsp;wyrazem jego istoty i&nbsp;podtrzymując wszystko słowem swojej mocy, dokonawszy oczyszczenia z&nbsp;naszych grzechów przez samego siebie, zasiadł po prawicy Majestatu na wysokościach;</p>
<p class="BibleIndent" id="BG-1_4"><sup>1.4</sup>&nbsp;I stał się o&nbsp;tyle wyższy od aniołów, o&nbsp;ile znamienitsze od nich odziedziczył imię.</p>
<p class="BibleIndent" id="BG-1_5"><sup>1.5</sup>&nbsp;Do którego bowiem z&nbsp;aniołów powiedział kiedykolwiek: Ty jesteś moim Synem, ja ciebie dziś zrodziłem? I&nbsp;znowu: Ja będę mu Ojcem, a&nbsp;on będzie mi Synem?</p>
<p class="BibleIndent" id="BG-1_6"><sup>1.6</sup>&nbsp;I znowu, gdy wprowadza pierworodnego na świat, mówi: Niech mu oddają pokłon wszyscy aniołowie Boga.</p>
<p class="BibleIndent" id="BG-1_7"><sup>1.7</sup>&nbsp;O aniołach zaś mówi: On czyni swoich aniołów duchami, a&nbsp;swoje sługi płomieniami ognia.</p>
<p class="BibleIndent" id="BG-1_8"><sup>1.8</sup>&nbsp;Lecz do Syna <i>mówi</i>: Twój tron, o&nbsp;Boże, na wieki wieków, berłem sprawiedliwości <i>jest</i> berło twego królestwa.</p>
<p class="BibleIndent" id="BG-1_9"><sup>1.9</sup>&nbsp;Umiłowałeś sprawiedliwość, a&nbsp;znienawidziłeś nieprawość, dlatego namaścił cię, o&nbsp;Boże, twój Bóg olejkiem radości bardziej niż twoich towarzyszy.</p>
<p class="BibleIndent" id="BG-1_10"><sup>1.10</sup>&nbsp;Oraz: Ty, Panie, na początku założyłeś <i>fundamenty</i> ziemi, a&nbsp;niebiosa są dziełem twoich rąk.</p>
<p class="BibleIndent" id="BG-1_11"><sup>1.11</sup>&nbsp;One przeminą, ale ty zostaniesz i&nbsp;wszystkie jak szata się zestarzeją;</p>
<p class="BibleIndent" id="BG-1_12"><sup>1.12</sup>&nbsp;I jak płaszcz je zwiniesz, i&nbsp;zostaną odmienione. Ty zaś jesteś ten sam, a&nbsp;twoje lata się nie skończą.</p>
<p class="BibleIndent" id="BG-1_13"><sup>1.13</sup>&nbsp;Do którego też z&nbsp;aniołów kiedykolwiek powiedział: Siądź po mojej prawicy, aż położę twoich nieprzyjaciół jako podnóżek pod twoje stopy?</p>
<p class="BibleIndent" id="BG-1_14"><sup>1.14</sup>&nbsp;Czy nie są oni wszyscy duchami służebnymi, posyłanymi, by służyć tym, którzy mają odziedziczyć zbawienie?</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 2</a></h3>
<p class="BibleIndent" id="BG-2_1"><sup>2.1</sup>&nbsp;Dlatego musimy tym bardziej trzymać się tego, co słyszeliśmy, aby nam <i>to</i> czasem nie uciekło.</p>
<p class="BibleIndent" id="BG-2_2"><sup>2.2</sup>&nbsp;Bo jeśli słowo wypowiedziane przez aniołów było niewzruszone, a&nbsp;wszelkie wykroczenie i&nbsp;nieposłuszeństwo otrzymało sprawiedliwą odpłatę;</p>
<p class="BibleIndent" id="BG-2_3"><sup>2.3</sup>&nbsp;Jakże my ujdziemy, jeśli zaniedbamy tak wielkie zbawienie, które było głoszone na początku przez Pana, a&nbsp;potwierdzone nam przez tych, którzy <i>go</i> słyszeli?</p>
<p class="BibleIndent" id="BG-2_4"><sup>2.4</sup>&nbsp;<i>Którym</i> i&nbsp;Bóg dał świadectwo przez znaki, cuda i&nbsp;różnorakie moce oraz <i>przez</i> udzielanie Ducha Świętego według swojej woli.</p>
<p class="BibleIndent" id="BG-2_5"><sup>2.5</sup>&nbsp;Nie aniołom bowiem poddał przyszły świat, o&nbsp;którym mówimy.</p>
<p class="BibleIndent" id="BG-2_6"><sup>2.6</sup>&nbsp;Ktoś to gdzieś stwierdził, gdy powiedział: Czym jest człowiek, że o&nbsp;nim pamiętasz, albo syn człowieczy, że troszczysz się o&nbsp;niego?</p>
<p class="BibleIndent" id="BG-2_7"><sup>2.7</sup>&nbsp;Uczyniłeś go niewiele mniejszym od aniołów, chwałą i&nbsp;czcią ukoronowałeś go i&nbsp;ustanowiłeś go nad uczynkami twoich rąk.</p>
<p class="BibleIndent" id="BG-2_8"><sup>2.8</sup>&nbsp;Wszystko poddałeś pod jego stopy. A&nbsp;skoro poddał mu wszystko, nie pozostawił niczego, co nie byłoby mu poddane. Lecz teraz jeszcze nie widzimy, aby wszystko było mu poddane.</p>
<p class="BibleIndent" id="BG-2_9"><sup>2.9</sup>&nbsp;Ale widzimy Jezusa, który stał się niewiele mniejszy od aniołów, ukoronowanego chwałą i&nbsp;czcią za cierpienia śmierci, aby z&nbsp;łaski Boga zakosztował śmierci za wszystkich.</p>
<p class="BibleIndent" id="BG-2_10"><sup>2.10</sup>&nbsp;Wypadało bowiem temu, dla którego <i>jest</i> wszystko i&nbsp;przez którego jest wszystko, aby, doprowadzając wielu synów do chwały, wodza ich zbawienia uczynił doskonałym przez cierpienie.</p>
<p class="BibleIndent" id="BG-2_11"><sup>2.11</sup>&nbsp;Zarówno bowiem ten, który uświęca, jak i&nbsp;uświęceni, z&nbsp;jednego są wszyscy. Z&nbsp;tego powodu nie wstydzi się nazywać ich braćmi;</p>
<p class="BibleIndent" id="BG-2_12"><sup>2.12</sup>&nbsp;Mówiąc: Oznajmię twoje imię moim braciom, pośród zgromadzenia będę ci śpiewał.</p>
<p class="BibleIndent" id="BG-2_13"><sup>2.13</sup>&nbsp;I znowu: Będę pokładał w&nbsp;nim ufność. I&nbsp;znowu: Oto ja i&nbsp;dzieci, które dał mi Bóg.</p>
<p class="BibleIndent" id="BG-2_14"><sup>2.14</sup>&nbsp;Ponieważ zaś dzieci są uczestnikami ciała i&nbsp;krwi, i&nbsp;on także stał się ich uczestnikiem, aby przez śmierć zniszczyć tego, który miał władzę nad śmiercią, to jest diabła;</p>
<p class="BibleIndent" id="BG-2_15"><sup>2.15</sup>&nbsp;I aby wyzwolić tych, którzy z&nbsp;powodu lęku przed śmiercią przez całe życie podlegali niewoli.</p>
<p class="BibleIndent" id="BG-2_16"><sup>2.16</sup>&nbsp;Bo zaprawdę nie przyjął <i>natury</i> aniołów, ale potomstwo Abrahama.</p>
<p class="BibleIndent" id="BG-2_17"><sup>2.17</sup>&nbsp;Dlatego musiał we wszystkim upodobnić się do braci, aby stał się miłosiernym i&nbsp;wiernym najwyższym kapłanem wobec Boga dla przebłagania za grzechy ludu.</p>
<p class="BibleIndent" id="BG-2_18"><sup>2.18</sup>&nbsp; A&nbsp;że sam cierpiał, będąc kuszony, może dopomóc tym, którzy są w&nbsp;pokusach.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 3</a></h3>
<p class="BibleIndent" id="BG-3_1"><sup>3.1</sup>&nbsp;Dlatego, bracia święci, uczestnicy niebieskiego powołania, zwróćcie uwagę na Apostoła i&nbsp;Najwyższego Kapłana naszego wyznania, Chrystusa Jezusa;</p>
<p class="BibleIndent" id="BG-3_2"><sup>3.2</sup>&nbsp;Wiernego temu, który go ustanowił, podobnie jak Mojżesz <i>był</i> w&nbsp;całym jego domu.</p>
<p class="BibleIndent" id="BG-3_3"><sup>3.3</sup>&nbsp;Tym większej bowiem chwały jest on godzien od Mojżesza, im większą cześć od domu ma jego budowniczy.</p>
<p class="BibleIndent" id="BG-3_4"><sup>3.4</sup>&nbsp;Bo każdy dom jest przez kogoś zbudowany, lecz tym, który wszystko zbudował, jest Bóg.</p>
<p class="BibleIndent" id="BG-3_5"><sup>3.5</sup>&nbsp;I Mojżesz wprawdzie był wierny w&nbsp;całym jego domu jako sługa, na świadectwo tego, co potem miało być powiedziane;</p>
<p class="BibleIndent" id="BG-3_6"><sup>3.6</sup>&nbsp;Lecz Chrystus jako syn panuje nad swoim domem. Jego domem my jesteśmy, jeśli tylko ufność i&nbsp;chwalebną nadzieję aż do końca niewzruszenie zachowamy.</p>
<p class="BibleIndent" id="BG-3_7"><sup>3.7</sup>&nbsp;Dlatego, jak mówi Duch Święty: Dzisiaj, jeśli usłyszycie jego głos;</p>
<p class="BibleIndent" id="BG-3_8"><sup>3.8</sup>&nbsp;Nie zatwardzajcie waszych serc jak podczas rozdrażnienia, w&nbsp;dniu próby na pustyni;</p>
<p class="BibleIndent" id="BG-3_9"><sup>3.9</sup>&nbsp;Gdzie mnie wystawiali na próbę wasi ojcowie <i>i</i> doświadczali, i&nbsp;oglądali moje dzieła przez czterdzieści lat.</p>
<p class="BibleIndent" id="BG-3_10"><sup>3.10</sup>&nbsp;Dlatego się rozgniewałem na to pokolenie i&nbsp;powiedziałem: Oni zawsze błądzą sercem i&nbsp;nie poznali moich dróg;</p>
<p class="BibleIndent" id="BG-3_11"><sup>3.11</sup>&nbsp;Toteż przysiągłem w&nbsp;moim gniewie, że nie wejdą do mojego odpoczynku.</p>
<p class="BibleIndent" id="BG-3_12"><sup>3.12</sup>&nbsp;Uważajcie, bracia, żeby nie było czasem w&nbsp;kimś z&nbsp;was przewrotnego serca niewiary, które by odstępowało od Boga żywego;</p>
<p class="BibleIndent" id="BG-3_13"><sup>3.13</sup>&nbsp;Lecz zachęcajcie się wzajemnie każdego dnia, dopóki nazywa się „Dzisiaj”, aby nikt z&nbsp;was nie popadł w&nbsp;zatwardziałość przez oszustwo grzechu.</p>
<p class="BibleIndent" id="BG-3_14"><sup>3.14</sup>&nbsp;Staliśmy się bowiem uczestnikami Chrystusa, jeśli tylko nasze pierwotne przeświadczenie aż do końca niewzruszenie zachowamy.</p>
<p class="BibleIndent" id="BG-3_15"><sup>3.15</sup>&nbsp;Dopóki jest powiedziane: Dzisiaj, jeśli usłyszycie jego głos, nie zatwardzajcie waszych serc jak w&nbsp;dniu rozdrażnienia.</p>
<p class="BibleIndent" id="BG-3_16"><sup>3.16</sup>&nbsp;Niektórzy bowiem, usłyszawszy, rozdrażnili <i>Pana</i>, ale nie wszyscy <i>z</i> <i>tych</i>, którzy wyszli z&nbsp;Egiptu pod wodzą Mojżesza.</p>
<p class="BibleIndent" id="BG-3_17"><sup>3.17</sup>&nbsp;A na kogo gniewał się przez czterdzieści lat? Czy nie na tych, którzy zgrzeszyli, a&nbsp;których ciała legły na pustyni?</p>
<p class="BibleIndent" id="BG-3_18"><sup>3.18</sup>&nbsp; A&nbsp;którym przysiągł, że nie wejdą do jego odpoczynku, jeśli nie tym, którzy byli nieposłuszni?</p>
<p class="BibleIndent" id="BG-3_19"><sup>3.19</sup>&nbsp;Widzimy więc, że nie mogli wejść z&nbsp;powodu niewiary.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 4</a></h3>
<p class="BibleIndent" id="BG-4_1"><sup>4.1</sup>&nbsp;Bójmy się więc, gdy jeszcze trwa obietnica wejścia do jego odpoczynku, aby czasem się nie okazało, że ktoś z&nbsp;was <i>jej</i> nie osiągnął.</p>
<p class="BibleIndent" id="BG-4_2"><sup>4.2</sup>&nbsp;I nam bowiem głoszono ewangelię jak i&nbsp;tamtym. Lecz tamtym nie pomogło słowo, które słyszeli, gdyż nie było powiązane z&nbsp;wiarą tych, którzy <i>je</i> słyszeli.</p>
<p class="BibleIndent" id="BG-4_3"><sup>4.3</sup>&nbsp;Bo do odpoczynku wchodzimy my, którzy uwierzyliśmy, jak powiedział: Dlatego przysiągłem w&nbsp;moim gniewie, że nie wejdą do mojego odpoczynku, choć <i>jego</i> dzieła były dokonane od założenia świata.</p>
<p class="BibleIndent" id="BG-4_4"><sup>4.4</sup>&nbsp;Powiedział bowiem w&nbsp;pewnym miejscu o&nbsp;siódmym dniu tak: I&nbsp;odpoczął Bóg siódmego dnia od wszystkich swoich dzieł.</p>
<p class="BibleIndent" id="BG-4_5"><sup>4.5</sup>&nbsp;A tutaj znowu: Nie wejdą do mego odpoczynku.</p>
<p class="BibleIndent" id="BG-4_6"><sup>4.6</sup>&nbsp;Ponieważ więc jest tak, że niektórzy mają wejść do niego, a&nbsp;ci, którym najpierw głoszono, nie weszli z&nbsp;powodu niewiary;</p>
<p class="BibleIndent" id="BG-4_7"><sup>4.7</sup>&nbsp;Znowu wyznacza pewien dzień, mówiąc przez Dawida po tak długim czasie „Dzisiaj”, jak to zostało powiedziane: Dzisiaj, jeśli usłyszycie jego głos, nie zatwardzajcie waszych serc.</p>
<p class="BibleIndent" id="BG-4_8"><sup>4.8</sup>&nbsp;Gdyby bowiem Jozue zapewnił im odpoczynek, <i>Bóg</i> nie mówiłby potem o&nbsp;innym dniu.</p>
<p class="BibleIndent" id="BG-4_9"><sup>4.9</sup>&nbsp; A&nbsp;tak zostaje <i>jeszcze</i> odpoczynek dla ludu Bożego.</p>
<p class="BibleIndent" id="BG-4_10"><sup>4.10</sup>&nbsp;Kto bowiem wszedł do jego odpoczynku, on także odpoczął od swoich czynów, tak jak Bóg od swoich.</p>
<p class="BibleIndent" id="BG-4_11"><sup>4.11</sup>&nbsp;Starajmy się więc wejść do owego odpoczynku, aby nikt nie wpadł w&nbsp;ten sam przykład niewiary.</p>
<p class="BibleIndent" id="BG-4_12"><sup>4.12</sup>&nbsp;Słowo Boże bowiem jest żywe i&nbsp;skuteczne, ostrzejsze niż wszelki miecz obosieczny, przenikające aż do rozdzielenia duszy i&nbsp;ducha, stawów i&nbsp;szpiku, <i>zdolne</i> rozsądzić myśli i&nbsp;zamiary serca.</p>
<p class="BibleIndent" id="BG-4_13"><sup>4.13</sup>&nbsp;<i>Żadne</i> stworzenie nie ukryje się przed nim, przeciwnie, wszystko jest obnażone i&nbsp;odkryte przed oczami tego, któremu musimy zdać sprawę.</p>
<p class="BibleIndent" id="BG-4_14"><sup>4.14</sup>&nbsp;Mając więc wielkiego najwyższego kapłana, który przeszedł przez niebiosa, Jezusa, Syna Bożego, trzymajmy się <i>naszego</i> wyznania.</p>
<p class="BibleIndent" id="BG-4_15"><sup>4.15</sup>&nbsp;Nie mamy bowiem najwyższego kapłana, który by nie mógł współczuć naszym słabościom, lecz kuszonego we wszystkim podobnie jak <i>my</i>, ale bez grzechu.</p>
<p class="BibleIndent" id="BG-4_16"><sup>4.16</sup>&nbsp;Przystąpmy więc z&nbsp;ufnością do tronu łaski, abyśmy dostąpili miłosierdzia i&nbsp;znaleźli łaskę ku pomocy w&nbsp;stosownej chwili.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 5</a></h3>
<p class="BibleIndent" id="BG-5_1"><sup>5.1</sup>&nbsp;Każdy bowiem najwyższy kapłan wzięty spośród ludzi, dla ludzi jest ustanowiony w&nbsp;<i>sprawach</i> odnoszących się do Boga, aby składał dary i&nbsp;ofiary za grzechy;</p>
<p class="BibleIndent" id="BG-5_2"><sup>5.2</sup>&nbsp;Który może współczuć nieświadomym i&nbsp;błądzącym, gdyż sam podlega słabościom.</p>
<p class="BibleIndent" id="BG-5_3"><sup>5.3</sup>&nbsp;I z&nbsp;tego powodu powinien, jak za lud, tak i&nbsp;za samego siebie składać ofiary za grzechy.</p>
<p class="BibleIndent" id="BG-5_4"><sup>5.4</sup>&nbsp; A&nbsp;nikt sam sobie nie bierze tej godności, tylko <i>ten</i>, który zostaje powołany przez Boga, tak jak Aaron.</p>
<p class="BibleIndent" id="BG-5_5"><sup>5.5</sup>&nbsp;Podobnie i&nbsp;Chrystus nie sam siebie okrył chwałą, aby stać się najwyższym kapłanem, ale ten, który powiedział do niego: Ty jesteś moim Synem, ja ciebie dziś zrodziłem.</p>
<p class="BibleIndent" id="BG-5_6"><sup>5.6</sup>&nbsp;Tak jak i&nbsp;w&nbsp;innym <i>miejscu</i> mówi: Ty jesteś kapłanem na wieki według porządku Melchizedeka.</p>
<p class="BibleIndent" id="BG-5_7"><sup>5.7</sup>&nbsp;On za dni swego ciała zanosił z&nbsp;głośnym wołaniem i&nbsp;ze łzami modlitwy i&nbsp;usilne prośby do tego, który mógł go wybawić od śmierci, i&nbsp;został wysłuchany z&nbsp;powodu <i>swojej</i> bogobojności.</p>
<p class="BibleIndent" id="BG-5_8"><sup>5.8</sup>&nbsp;Chociaż był Synem, nauczył się posłuszeństwa przez to, co wycierpiał.</p>
<p class="BibleIndent" id="BG-5_9"><sup>5.9</sup>&nbsp;A uczyniony doskonałym, stał się sprawcą wiecznego zbawienia dla wszystkich, którzy są mu posłuszni;</p>
<p class="BibleIndent" id="BG-5_10"><sup>5.10</sup>&nbsp;Nazwany przez Boga najwyższym kapłanem według porządku Melchizedeka.</p>
<p class="BibleIndent" id="BG-5_11"><sup>5.11</sup>&nbsp;Wiele mamy o&nbsp;nim do powiedzenia, a&nbsp;trudno wam to wyjaśnić, ponieważ staliście się ociężali w&nbsp;słuchaniu.</p>
<p class="BibleIndent" id="BG-5_12"><sup>5.12</sup>&nbsp;Chociaż bowiem ze względu na czas powinniście być nauczycielami, znowu potrzebujecie, żeby was ktoś uczył początkowych zasad słów Bożych, i&nbsp;staliście się <i>ludźmi</i>, <i>którzy</i> potrzebują mleka, a&nbsp;nie stałego pokarmu.</p>
<p class="BibleIndent" id="BG-5_13"><sup>5.13</sup>&nbsp;Każdy bowiem, kto żywi się tylko mlekiem, jest niewprawny w&nbsp;słowie sprawiedliwości, bo jest niemowlęciem.</p>
<p class="BibleIndent" id="BG-5_14"><sup>5.14</sup>&nbsp;Natomiast pokarm stały jest dla dorosłych, którzy przez praktykę mają zmysły wyćwiczone do rozróżniania dobra i&nbsp;zła.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 6</a></h3>
<p class="BibleIndent" id="BG-6_1"><sup>6.1</sup>&nbsp;Dlatego zostawmy podstawowe nauki o&nbsp;Chrystusie i&nbsp;przejdźmy do tego, co doskonałe, nie zakładając ponownie fundamentu, <i>którym</i> <i>jest</i> pokuta od martwych uczynków i&nbsp;wiara w&nbsp;Boga;</p>
<p class="BibleIndent" id="BG-6_2"><sup>6.2</sup>&nbsp;Nauka o&nbsp;chrztach i&nbsp;nakładaniu rąk, o&nbsp;zmartwychwstaniu umarłych i&nbsp;sądzie wiecznym.</p>
<p class="BibleIndent" id="BG-6_3"><sup>6.3</sup>&nbsp;I to uczynimy, jeśli Bóg pozwoli.</p>
<p class="BibleIndent" id="BG-6_4"><sup>6.4</sup>&nbsp;Niemożliwe jest bowiem, żeby tych, którzy raz zostali oświeceni i&nbsp;zakosztowali daru niebieskiego, i&nbsp;stali się uczestnikami Ducha Świętego;</p>
<p class="BibleIndent" id="BG-6_5"><sup>6.5</sup>&nbsp;Zakosztowali też dobrego słowa Bożego i&nbsp;mocy przyszłego wieku;</p>
<p class="BibleIndent" id="BG-6_6"><sup>6.6</sup>&nbsp;A odpadli –&nbsp;ponownie odnowić ku pokucie, gdyż sami sobie znowu krzyżują Syna Bożego i&nbsp;wystawiają go na hańbę.</p>
<p class="BibleIndent" id="BG-6_7"><sup>6.7</sup>&nbsp;Ziemia bowiem, która pije deszcz często na nią spadający i&nbsp;rodzi rośliny użyteczne dla tych, którzy ją uprawiają, otrzymuje błogosławieństwo od Boga.</p>
<p class="BibleIndent" id="BG-6_8"><sup>6.8</sup>&nbsp;Lecz ta, która wydaje ciernie i&nbsp;osty, jest odrzucona i&nbsp;bliska przekleństwa, a&nbsp;jej końcem <i>jest</i> spalenie.</p>
<p class="BibleIndent" id="BG-6_9"><sup>6.9</sup>&nbsp;Ale chociaż tak mówimy, umiłowani, jesteśmy co do was przekonani o&nbsp;czymś lepszym i&nbsp;towarzyszącym zbawieniu.</p>
<p class="BibleIndent" id="BG-6_10"><sup>6.10</sup>&nbsp;Bóg bowiem nie jest niesprawiedliwy, aby miał zapomnieć o&nbsp;waszym dziele i&nbsp;trudzie miłości, którą okazaliście dla jego imienia, gdy służyliście świętym i&nbsp;<i>nadal</i> służycie.</p>
<p class="BibleIndent" id="BG-6_11"><sup>6.11</sup>&nbsp;Pragniemy zaś, aby każdy z&nbsp;was okazywał tę samą gorliwość, żebyście <i>mieli</i> pełnię nadziei aż do końca;</p>
<p class="BibleIndent" id="BG-6_12"><sup>6.12</sup>&nbsp;Abyście nie byli ociężali, ale naśladowali tych, którzy przez wiarę i&nbsp;cierpliwość dziedziczą obietnice.</p>
<p class="BibleIndent" id="BG-6_13"><sup>6.13</sup>&nbsp;Gdy bowiem Bóg dał obietnicę Abrahamowi, a&nbsp;nie miał nikogo większego, na kogo mógłby przysiąc, przysiągł na siebie samego;</p>
<p class="BibleIndent" id="BG-6_14"><sup>6.14</sup>&nbsp;Mówiąc: Zaprawdę, błogosławiąc, błogosławić ci będę i&nbsp;rozmnażając, rozmnożę cię.</p>
<p class="BibleIndent" id="BG-6_15"><sup>6.15</sup>&nbsp; A&nbsp;ponieważ tak cierpliwie czekał, dostąpił <i>spełnienia</i> obietnicy.</p>
<p class="BibleIndent" id="BG-6_16"><sup>6.16</sup>&nbsp;Ludzie bowiem przysięgają na kogoś większego, a&nbsp;przysięga dla potwierdzenia jest zakończeniem wszystkich sporów między nimi.</p>
<p class="BibleIndent" id="BG-6_17"><sup>6.17</sup>&nbsp;Dlatego też Bóg, chcąc dobitniej okazać dziedzicom obietnicy niezmienność swojego postanowienia, poręczył ją przysięgą;</p>
<p class="BibleIndent" id="BG-6_18"><sup>6.18</sup>&nbsp;Abyśmy przez dwie niezmienne rzeczy, w&nbsp;których jest niemożliwe, aby Bóg kłamał, mieli silną pociechę, <i>my</i>, którzy uciekliśmy, by pochwycić się zaoferowanej nam nadziei;</p>
<p class="BibleIndent" id="BG-6_19"><sup>6.19</sup>&nbsp;Którą mamy jako kotwicę duszy, bezpieczną i&nbsp;niewzruszoną, sięgającą poza zasłonę;</p>
<p class="BibleIndent" id="BG-6_20"><sup>6.20</sup>&nbsp;Gdzie <i>jako</i> poprzednik wszedł dla nas Jezus, stawszy się najwyższym kapłanem na wieki według porządku Melchizedeka.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 7</a></h3>
<p class="BibleIndent" id="BG-7_1"><sup>7.1</sup>&nbsp;Ten bowiem Melchizedek, król Salemu, kapłan Boga najwyższego, wyszedł na spotkanie Abrahama wracającego po rozgromieniu królów i&nbsp;pobłogosławił go.</p>
<p class="BibleIndent" id="BG-7_2"><sup>7.2</sup>&nbsp;Jemu też Abraham wydzielił dziesięcinę ze wszystkiego. Jest <i>on</i> najpierw, według tłumaczenia, królem sprawiedliwości, potem też królem Salemu, co znaczy król pokoju.</p>
<p class="BibleIndent" id="BG-7_3"><sup>7.3</sup>&nbsp;Bez ojca, bez matki, bez rodowodu, niemający ani początku dni, ani końca życia, ale upodobniony do Syna Bożego, pozostaje kapłanem na zawsze.</p>
<p class="BibleIndent" id="BG-7_4"><sup>7.4</sup>&nbsp;Rozważcie więc, jak wielki <i>był</i> ten, któremu sam patriarcha Abraham dał dziesięcinę z&nbsp;łupu.</p>
<p class="BibleIndent" id="BG-7_5"><sup>7.5</sup>&nbsp;Wprawdzie ci z&nbsp;synów Lewiego, którzy otrzymują urząd kapłański, mają nakaz zgodnie z&nbsp;prawem pobierać dziesięcinę od ludu, to jest od swoich braci, chociaż wywodzą się z&nbsp;lędźwi Abrahama;</p>
<p class="BibleIndent" id="BG-7_6"><sup>7.6</sup>&nbsp;Lecz ten, który nie wywodził się z&nbsp;ich rodu, otrzymał dziesięcinę od Abrahama i&nbsp;pobłogosławił temu, który miał obietnice.</p>
<p class="BibleIndent" id="BG-7_7"><sup>7.7</sup>&nbsp; A&nbsp;jest to rzecz bezsporna, że mniejszy otrzymuje błogosławieństwo od większego.</p>
<p class="BibleIndent" id="BG-7_8"><sup>7.8</sup>&nbsp;Ponadto tu biorą dziesięciny ludzie, którzy umierają, tam zaś <i>ten</i>, o&nbsp;którym zaświadczono, że żyje.</p>
<p class="BibleIndent" id="BG-7_9"><sup>7.9</sup>&nbsp;I jeśli tak można powiedzieć, także Lewi, który otrzymuje dziesięciny, dał dziesięcinę w&nbsp;Abrahamie.</p>
<p class="BibleIndent" id="BG-7_10"><sup>7.10</sup>&nbsp;Był bowiem jeszcze w&nbsp;lędźwiach <i>swego</i> ojca, gdy Melchizedek wyszedł mu na spotkanie.</p>
<p class="BibleIndent" id="BG-7_11"><sup>7.11</sup>&nbsp;Gdyby więc doskonałość była <i>osiągalna</i> przez kapłaństwo lewickie –&nbsp;gdyż lud otrzymał prawo oparte na nim –&nbsp;to jaka byłaby jeszcze potrzeba, aby pojawił się inny kapłan według porządku Melchizedeka, a&nbsp;nie był mianowany według porządku Aarona?</p>
<p class="BibleIndent" id="BG-7_12"><sup>7.12</sup>&nbsp; A&nbsp;skoro zmienia się kapłaństwo, musi też nastąpić zmiana prawa.</p>
<p class="BibleIndent" id="BG-7_13"><sup>7.13</sup>&nbsp;Ten zaś, o&nbsp;którym się to mówi, należał do innego pokolenia, z&nbsp;którego nikt nie służył przy ołtarzu.</p>
<p class="BibleIndent" id="BG-7_14"><sup>7.14</sup>&nbsp;Wiadomo bowiem, że nasz Pan pochodził z&nbsp;pokolenia Judy, o&nbsp;którym to pokoleniu odnośnie kapłaństwa Mojżesz nic nie mówi.</p>
<p class="BibleIndent" id="BG-7_15"><sup>7.15</sup>&nbsp;Jest to jeszcze bardziej oczywiste, skoro na podobieństwo Melchizedeka pojawia się inny kapłan;</p>
<p class="BibleIndent" id="BG-7_16"><sup>7.16</sup>&nbsp;Który stał się <i>nim</i> nie według cielesnego przykazania prawa, ale według mocy niezniszczalnego życia.</p>
<p class="BibleIndent" id="BG-7_17"><sup>7.17</sup>&nbsp;Tak bowiem świadczy: Ty jesteś kapłanem na wieki według porządku Melchizedeka.</p>
<p class="BibleIndent" id="BG-7_18"><sup>7.18</sup>&nbsp;Zostało więc zniesione poprzednie przykazanie z&nbsp;powodu jego słabości i&nbsp;nieużyteczności.</p>
<p class="BibleIndent" id="BG-7_19"><sup>7.19</sup>&nbsp;Prawo bowiem nie uczyniło niczego doskonałym, ale <i>na</i> <i>jego</i> <i>miejsce</i> została wprowadzona lepsza nadzieja, przez którą zbliżamy się <i>do</i> Boga.</p>
<p class="BibleIndent" id="BG-7_20"><sup>7.20</sup>&nbsp; A&nbsp;<i>stało</i> <i>się</i> to nie bez złożenia przysięgi.</p>
<p class="BibleIndent" id="BG-7_21"><sup>7.21</sup>&nbsp;Tamci bowiem zostali kapłanami bez przysięgi, ten zaś na podstawie przysięgi tego, który powiedział do niego: Przysiągł Pan i&nbsp;nie będzie żałował: Ty jesteś kapłanem na wieki według porządku Melchizedeka;</p>
<p class="BibleIndent" id="BG-7_22"><sup>7.22</sup>&nbsp;O tyle też Jezus stał się poręczycielem lepszego przymierza.</p>
<p class="BibleIndent" id="BG-7_23"><sup>7.23</sup>&nbsp;A wprawdzie tamtych kapłanów było wielu, gdyż śmierć nie pozwoliła im trwać na zawsze.</p>
<p class="BibleIndent" id="BG-7_24"><sup>7.24</sup>&nbsp;Ten zaś, ponieważ trwa na wieki, ma kapłaństwo nieprzemijające.</p>
<p class="BibleIndent" id="BG-7_25"><sup>7.25</sup>&nbsp;Dlatego też całkowicie może zbawić tych, którzy przez niego przychodzą do Boga, bo zawsze żyje, aby wstawiać się za nimi.</p>
<p class="BibleIndent" id="BG-7_26"><sup>7.26</sup>&nbsp;Takiego to przystało nam mieć najwyższego kapłana: świętego, niewinnego, nieskalanego, oddzielonego od grzeszników i&nbsp;wywyższonego ponad niebiosa;</p>
<p class="BibleIndent" id="BG-7_27"><sup>7.27</sup>&nbsp;Który nie musi codziennie, jak tamci najwyżsi kapłani, składać ofiar najpierw za własne grzechy, a&nbsp;potem za <i>grzechy</i> ludu. Uczynił to bowiem raz, ofiarując samego siebie.</p>
<p class="BibleIndent" id="BG-7_28"><sup>7.28</sup>&nbsp;Prawo bowiem ustanawiało najwyższymi kapłanami ludzi, którzy podlegają słabościom, słowo zaś przysięgi, która nastąpiła po prawie, <i>ustanowiło</i> Syna doskonałego na wieki.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 8</a></h3>
<p class="BibleIndent" id="BG-8_1"><sup>8.1</sup>&nbsp; A&nbsp;<i>oto</i> podsumowanie tego, co mówimy: mamy takiego najwyższego kapłana, który zasiadł po prawicy tronu Majestatu w&nbsp;niebiosach.</p>
<p class="BibleIndent" id="BG-8_2"><sup>8.2</sup>&nbsp;Jest on sługą świątyni i&nbsp;prawdziwego przybytku zbudowanego przez Pana, a&nbsp;nie człowieka.</p>
<p class="BibleIndent" id="BG-8_3"><sup>8.3</sup>&nbsp;Każdy bowiem najwyższy kapłan jest ustanawiany do składania darów i&nbsp;ofiar. Dlatego było konieczne, żeby i&nbsp;ten miał co ofiarować.</p>
<p class="BibleIndent" id="BG-8_4"><sup>8.4</sup>&nbsp;Gdyby zaś był na ziemi, nie byłby kapłanem, gdyż są tu inni kapłani, którzy ofiarują dary zgodnie z&nbsp;prawem.</p>
<p class="BibleIndent" id="BG-8_5"><sup>8.5</sup>&nbsp;Służą oni obrazowi i&nbsp;cieniowi tego, co niebiańskie, jak Bóg powiedział Mojżeszowi, gdy miał zbudować przybytek: Uważaj –&nbsp;powiedział –&nbsp;abyś uczynił wszystko według wzoru, który ci został ukazany na górze.</p>
<p class="BibleIndent" id="BG-8_6"><sup>8.6</sup>&nbsp;Teraz zaś <i>nasz</i> <i>kapłan</i> o&nbsp;tyle znakomitszą otrzymał służbę, o&nbsp;ile jest pośrednikiem lepszego przymierza, które zostało oparte na lepszych obietnicach.</p>
<p class="BibleIndent" id="BG-8_7"><sup>8.7</sup>&nbsp;Gdyby bowiem to pierwsze było nienaganne, to nie szukano by miejsca na drugie.</p>
<p class="BibleIndent" id="BG-8_8"><sup>8.8</sup>&nbsp;Tymczasem, ganiąc ich, mówi: Oto nadchodzą dni, mówi Pan, gdy zawrę z&nbsp;domem Izraela i&nbsp;z&nbsp;domem Judy nowe przymierze.</p>
<p class="BibleIndent" id="BG-8_9"><sup>8.9</sup>&nbsp;Nie takie przymierze, jakie zawarłem z&nbsp;ich ojcami w&nbsp;dniu, gdy ująłem ich za rękę, aby ich wyprowadzić z&nbsp;ziemi Egiptu. Ponieważ oni nie wytrwali w&nbsp;moim przymierzu, ja też przestałem o&nbsp;nich dbać, mówi Pan.</p>
<p class="BibleIndent" id="BG-8_10"><sup>8.10</sup>&nbsp;Takie zaś jest przymierze, które zawrę z&nbsp;domem Izraela po tych dniach, mówi Pan: Dam moje prawa w&nbsp;ich umysły i&nbsp;wypiszę je na ich sercach. I&nbsp;będę im Bogiem, a&nbsp;oni będą mi ludem.</p>
<p class="BibleIndent" id="BG-8_11"><sup>8.11</sup>&nbsp;I nikt nie będzie uczył swego bliźniego ani nikt swego brata, mówiąc: Poznaj Pana, bo wszyscy będą mnie znali, od najmniejszego aż do największego z&nbsp;nich.</p>
<p class="BibleIndent" id="BG-8_12"><sup>8.12</sup>&nbsp;Będę bowiem łaskawy dla ich występków, a&nbsp;ich grzechów i&nbsp;nieprawości więcej nie wspomnę.</p>
<p class="BibleIndent" id="BG-8_13"><sup>8.13</sup>&nbsp; A&nbsp;gdy mówi „nowe”, uznaje pierwsze za przedawnione; a&nbsp;to, co się przedawnia i&nbsp;starzeje, bliskie jest zaniku.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 9</a></h3>
<p class="BibleIndent" id="BG-9_1"><sup>9.1</sup>&nbsp;Wprawdzie i&nbsp;pierwsze <i>przymierze</i> miało przepisy <i>o</i> służbie <i>Bożej</i> oraz ziemską świątynię.</p>
<p class="BibleIndent" id="BG-9_2"><sup>9.2</sup>&nbsp;Został bowiem zbudowany przybytek, w&nbsp;którego pierwszej <i>części</i>, zwanej <i>Miejscem</i> Świętym, znajdował się świecznik, stół i&nbsp;chleby pokładne.</p>
<p class="BibleIndent" id="BG-9_3"><sup>9.3</sup>&nbsp;Za drugą zaś zasłoną był przybytek, który zwano Miejscem Najświętszym.</p>
<p class="BibleIndent" id="BG-9_4"><sup>9.4</sup>&nbsp;Posiadało ono złotą kadzielnicę i&nbsp;arkę przymierza całą pokrytą złotem, w&nbsp;której <i>było</i> złote naczynie z&nbsp;manną, laska Aarona, która zakwitła, i&nbsp;tablice przymierza.</p>
<p class="BibleIndent" id="BG-9_5"><sup>9.5</sup>&nbsp;Nad arką były cherubiny chwały, które zacieniały przebłagalnię. Nie ma teraz potrzeby szczegółowo o&nbsp;tym wszystkim mówić.</p>
<p class="BibleIndent" id="BG-9_6"><sup>9.6</sup>&nbsp; A&nbsp;odkąd zostało to tak urządzone, do pierwszej <i>części</i> przybytku zawsze wchodzą kapłani pełniący służbę <i>Bożą</i>;</p>
<p class="BibleIndent" id="BG-9_7"><sup>9.7</sup>&nbsp;Do drugiej zaś raz w&nbsp;roku tylko sam najwyższy kapłan, <i>i</i> <i>to</i> nie bez krwi, którą ofiaruje za siebie i&nbsp;za grzechy niewiedzy ludu.</p>
<p class="BibleIndent" id="BG-9_8"><sup>9.8</sup>&nbsp;W ten sposób Duch Święty pokazuje, że jeszcze nie została objawiona droga <i>do</i> Miejsca Najświętszego, dopóki jeszcze stał pierwszy przybytek.</p>
<p class="BibleIndent" id="BG-9_9"><sup>9.9</sup>&nbsp;Był on obrazem na tamten czas, a&nbsp;składano w&nbsp;nim dary i&nbsp;ofiary, które nie mogły uczynić doskonałym w&nbsp;sumieniu tego, który pełnił służbę Bożą;</p>
<p class="BibleIndent" id="BG-9_10"><sup>9.10</sup>&nbsp;<i>Która</i> <i>polegała</i> tylko na pokarmach, napojach i&nbsp;różnych obmyciach, i&nbsp;przepisach cielesnych nałożonych aż do czasu naprawy.</p>
<p class="BibleIndent" id="BG-9_11"><sup>9.11</sup>&nbsp;Lecz Chrystus, gdy przyszedł jako najwyższy kapłan dóbr przyszłych, przez większy i&nbsp;doskonalszy przybytek, nieuczyniony ręką, to jest nienależący do tego budynku;</p>
<p class="BibleIndent" id="BG-9_12"><sup>9.12</sup>&nbsp;Ani nie przez krew kozłów i&nbsp;cieląt, ale przez własną krew wszedł raz do Miejsca Najświętszego, zdobywszy wieczne odkupienie.</p>
<p class="BibleIndent" id="BG-9_13"><sup>9.13</sup>&nbsp;Jeśli bowiem krew wołów i&nbsp;kozłów oraz popiół z&nbsp;jałówki, którymi skrapia się nieczystych, uświęca aż do oczyszczenia ciała;</p>
<p class="BibleIndent" id="BG-9_14"><sup>9.14</sup>&nbsp;To o&nbsp;ileż bardziej krew Chrystusa, który przez Ducha wiecznego ofiarował Bogu samego siebie bez skazy, oczyści wasze sumienie z&nbsp;martwych uczynków, by służyć Bogu żywemu?</p>
<p class="BibleIndent" id="BG-9_15"><sup>9.15</sup>&nbsp;I dlatego jest pośrednikiem nowego testamentu, ażeby przez śmierć poniesioną dla odkupienia występków, popełnionych za pierwszego testamentu, ci, którzy zostali powołani, otrzymali obietnicę wiecznego dziedzictwa.</p>
<p class="BibleIndent" id="BG-9_16"><sup>9.16</sup>&nbsp;Gdzie bowiem <i>jest</i> testament, tam musi nastąpić śmierć tego, który go sporządził.</p>
<p class="BibleIndent" id="BG-9_17"><sup>9.17</sup>&nbsp;Testament przecież nabiera mocy po śmierci, gdyż nie jest ważny, dopóki żyje ten, kto sporządził testament.</p>
<p class="BibleIndent" id="BG-9_18"><sup>9.18</sup>&nbsp;Dlatego i&nbsp;pierwszy <i>testament</i> nie był zapoczątkowany bez krwi.</p>
<p class="BibleIndent" id="BG-9_19"><sup>9.19</sup>&nbsp;Gdy bowiem Mojżesz ogłosił całemu ludowi każde przykazanie zgodnie z&nbsp;prawem, wziął krew cieląt i&nbsp;kozłów z&nbsp;wodą, wełną szkarłatną i&nbsp;hizopem i&nbsp;pokropił zarówno samą księgę, jak i&nbsp;cały lud;</p>
<p class="BibleIndent" id="BG-9_20"><sup>9.20</sup>&nbsp;Mówiąc: To jest krew przymierza, które Bóg dla was ustanowił.</p>
<p class="BibleIndent" id="BG-9_21"><sup>9.21</sup>&nbsp;Podobnie też pokropił krwią przybytek i&nbsp;wszystkie naczynia przeznaczone do służby <i>Bożej</i>.</p>
<p class="BibleIndent" id="BG-9_22"><sup>9.22</sup>&nbsp;I prawie wszystko jest oczyszczane krwią zgodnie z&nbsp;prawem, a&nbsp;bez przelania krwi nie ma przebaczenia <i>grzechów</i>.</p>
<p class="BibleIndent" id="BG-9_23"><sup>9.23</sup>&nbsp;Było więc konieczne, aby obrazy rzeczy, które są w&nbsp;niebie, były oczyszczone w&nbsp;ten sposób, same zaś <i>rzeczy</i> niebiańskie –&nbsp;lepszymi ofiarami od tamtych.</p>
<p class="BibleIndent" id="BG-9_24"><sup>9.24</sup>&nbsp;Chrystus bowiem wszedł nie do świątyni zbudowanej ręką, która była odbiciem prawdziwej, ale do samego nieba, aby teraz stawać dla nas przed obliczem Boga;</p>
<p class="BibleIndent" id="BG-9_25"><sup>9.25</sup>&nbsp;I nie po to, żeby często ofiarować samego siebie jak najwyższy kapłan, który wchodzi co roku do Miejsca Najświętszego z&nbsp;cudzą krwią;</p>
<p class="BibleIndent" id="BG-9_26"><sup>9.26</sup>&nbsp;Bo inaczej musiałby cierpieć wiele razy od początku świata. Lecz teraz na końcu wieków pojawił się raz dla zgładzenia grzechu przez ofiarowanie samego siebie.</p>
<p class="BibleIndent" id="BG-9_27"><sup>9.27</sup>&nbsp; A&nbsp;jak jest postanowione ludziom raz umrzeć, a&nbsp;potem sąd;</p>
<p class="BibleIndent" id="BG-9_28"><sup>9.28</sup>&nbsp;Tak też Chrystus raz ofiarowany na zgładzenie grzechów wielu, drugi raz ukaże się bez grzechu tym, którzy go oczekują dla zbawienia.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 10</a></h3>
<p class="BibleIndent" id="BG-10_1"><sup>10.1</sup>&nbsp;Prawo bowiem, zawierając cień przyszłych dóbr, a&nbsp;nie sam obraz rzeczy, nie może nigdy przez te same ofiary, które co roku są nieustannie składane, uczynić doskonałymi tych, którzy przychodzą.</p>
<p class="BibleIndent" id="BG-10_2"><sup>10.2</sup>&nbsp;W przeciwnym razie przestano by je składać, dlatego że składający <i>je</i>, raz oczyszczeni, nie mieliby już żadnych grzechów na sumieniu.</p>
<p class="BibleIndent" id="BG-10_3"><sup>10.3</sup>&nbsp;A jednak przez te <i>ofiary</i> każdego roku odbywa się przypominanie grzechów.</p>
<p class="BibleIndent" id="BG-10_4"><sup>10.4</sup>&nbsp;Niemożliwe jest bowiem, aby krew wołów i&nbsp;kozłów gładziła grzechy.</p>
<p class="BibleIndent" id="BG-10_5"><sup>10.5</sup>&nbsp;Dlatego przychodząc na świat, mówi: Ofiary ani daru nie chciałeś, ale przygotowałeś mi ciało.</p>
<p class="BibleIndent" id="BG-10_6"><sup>10.6</sup>&nbsp;Całopalenia i&nbsp;ofiary za grzech nie podobały się tobie.</p>
<p class="BibleIndent" id="BG-10_7"><sup>10.7</sup>&nbsp;Wtedy powiedziałem: Oto przychodzę –&nbsp;na początku księgi jest napisane o&nbsp;mnie –&nbsp;abym spełniał twoją wolę, o&nbsp;Boże.</p>
<p class="BibleIndent" id="BG-10_8"><sup>10.8</sup>&nbsp;Powiedziawszy wyżej: Ofiar, darów, całopaleń i&nbsp;<i>ofiar</i> za grzech nie chciałeś i&nbsp;nie podobały się tobie, choć składa się je zgodnie z&nbsp;prawem;</p>
<p class="BibleIndent" id="BG-10_9"><sup>10.9</sup>&nbsp;Następnie powiedział: Oto przychodzę, abym spełniał twoją wolę, o&nbsp;Boże. Znosi pierwsze, aby ustanowić drugie.</p>
<p class="BibleIndent" id="BG-10_10"><sup>10.10</sup>&nbsp;Za sprawą tej woli jesteśmy uświęceni przez ofiarę ciała Jezusa Chrystusa raz <i>na</i> <i>zawsze</i>.</p>
<p class="BibleIndent" id="BG-10_11"><sup>10.11</sup>&nbsp; A&nbsp;każdy kapłan staje codziennie do wykonywania służby Bożej, wiele razy składając te same ofiary, które nigdy nie mogą zgładzić grzechów.</p>
<p class="BibleIndent" id="BG-10_12"><sup>10.12</sup>&nbsp;Lecz ten, gdy złożył jedną ofiarę za grzechy na zawsze, zasiadł po prawicy Boga;</p>
<p class="BibleIndent" id="BG-10_13"><sup>10.13</sup>&nbsp;Oczekując odtąd, aż jego nieprzyjaciele będą położeni jako podnóżek pod jego stopy.</p>
<p class="BibleIndent" id="BG-10_14"><sup>10.14</sup>&nbsp;Jedną bowiem ofiarą uczynił doskonałymi na zawsze tych, którzy są uświęceni.</p>
<p class="BibleIndent" id="BG-10_15"><sup>10.15</sup>&nbsp; A&nbsp;poświadcza nam to także Duch Święty. Bo powiedziawszy najpierw:</p>
<p class="BibleIndent" id="BG-10_16"><sup>10.16</sup>&nbsp;Takie jest przymierze, które zawrę z&nbsp;nimi po tych dniach, mówi Pan: Włożę moje prawa w&nbsp;ich serca i&nbsp;wypiszę je na ich umysłach;</p>
<p class="BibleIndent" id="BG-10_17"><sup>10.17</sup>&nbsp;<i>Potem</i> <i>dodaje:</i> A&nbsp;ich grzechów i&nbsp;nieprawości więcej nie wspomnę.</p>
<p class="BibleIndent" id="BG-10_18"><sup>10.18</sup>&nbsp;Gdzie zaś jest ich odpuszczenie, tam nie <i>potrzeba</i> już ofiary za grzech.</p>
<p class="BibleIndent" id="BG-10_19"><sup>10.19</sup>&nbsp;Mając więc, bracia, śmiałość, aby przez krew Jezusa wejść do Najświętszego Miejsca;</p>
<p class="BibleIndent" id="BG-10_20"><sup>10.20</sup>&nbsp;Drogą nową i&nbsp;żywą, którą zapoczątkował dla nas przez zasłonę, to jest przez swoje ciało;</p>
<p class="BibleIndent" id="BG-10_21"><sup>10.21</sup>&nbsp;I <i>mając</i> wielkiego kapłana nad domem Bożym;</p>
<p class="BibleIndent" id="BG-10_22"><sup>10.22</sup>&nbsp;Zbliżmy się ze szczerym sercem, w&nbsp;pełni wiary, mając serca oczyszczone od złego sumienia i&nbsp;ciało obmyte czystą wodą.</p>
<p class="BibleIndent" id="BG-10_23"><sup>10.23</sup>&nbsp;Trzymajmy wyznanie nadziei niechwiejące się, bo wierny jest ten, który obiecał.</p>
<p class="BibleIndent" id="BG-10_24"><sup>10.24</sup>&nbsp;I okazujmy staranie jedni o&nbsp;drugich, by pobudzać się do miłości i&nbsp;dobrych uczynków;</p>
<p class="BibleIndent" id="BG-10_25"><sup>10.25</sup>&nbsp;Nie opuszczając naszego wspólnego zgromadzenia, jak to niektórzy mają w&nbsp;zwyczaju, ale zachęcając się <i>nawzajem</i>, i&nbsp;to tym <i>bardziej</i>, im bardziej widzicie, że zbliża się ten dzień.</p>
<p class="BibleIndent" id="BG-10_26"><sup>10.26</sup>&nbsp;Jeśli bowiem dobrowolnie grzeszymy po otrzymaniu poznania prawdy, to nie pozostaje już ofiara za grzechy;</p>
<p class="BibleIndent" id="BG-10_27"><sup>10.27</sup>&nbsp;Lecz jakieś straszliwe oczekiwanie sądu i&nbsp;żar ognia, który strawić ma przeciwników.</p>
<p class="BibleIndent" id="BG-10_28"><sup>10.28</sup>&nbsp;Kto gardził Prawem Mojżesza, ponosił śmierć bez miłosierdzia na podstawie zeznania dwóch albo trzech <i>świadków</i>.</p>
<p class="BibleIndent" id="BG-10_29"><sup>10.29</sup>&nbsp;Jak wam się wydaje, na ileż surowszą karę zasługuje ten, kto by podeptał Syna Bożego i&nbsp;zbezcześcił krew przymierza, przez którą został uświęcony, i&nbsp;znieważył Ducha łaski?</p>
<p class="BibleIndent" id="BG-10_30"><sup>10.30</sup>&nbsp;Znamy bowiem tego, który powiedział: Zemsta <i>do</i> mnie <i>należy</i>, ja odpłacę, mówi Pan. I&nbsp;znowu: Pan będzie sądzić swój lud.</p>
<p class="BibleIndent" id="BG-10_31"><sup>10.31</sup>&nbsp;Straszna to rzecz wpaść w&nbsp;ręce Boga żywego.</p>
<p class="BibleIndent" id="BG-10_32"><sup>10.32</sup>&nbsp;Przypomnijcie sobie dawne dni, kiedy to po oświeceniu znosiliście wielkie zmagania z&nbsp;cierpieniem;</p>
<p class="BibleIndent" id="BG-10_33"><sup>10.33</sup>&nbsp;Czy to gdy byliście publicznie wystawieni na pośmiewisko i&nbsp;prześladowania, czy też gdy staliście się uczestnikami <i>w</i> <i>cierpieniach</i> tych, z&nbsp;którymi się tak obchodzono.</p>
<p class="BibleIndent" id="BG-10_34"><sup>10.34</sup>&nbsp;Cierpieliście bowiem ze mną w&nbsp;moich więzach i&nbsp;przyjęliście z&nbsp;radością grabież waszego mienia, wiedząc, że macie w&nbsp;sobie lepszą i&nbsp;trwałą majętność w&nbsp;niebie.</p>
<p class="BibleIndent" id="BG-10_35"><sup>10.35</sup>&nbsp;Nie odrzucajcie więc waszej ufności, która ma wielką zapłatę.</p>
<p class="BibleIndent" id="BG-10_36"><sup>10.36</sup>&nbsp;Potrzeba wam bowiem cierpliwości, abyście wypełniając wolę Boga, dostąpili <i>spełnienia</i> obietnicy.</p>
<p class="BibleIndent" id="BG-10_37"><sup>10.37</sup>&nbsp;Bo jeszcze tylko bardzo krótka chwila, a&nbsp;przyjdzie ten, który ma przyjść, i&nbsp;nie będzie zwlekał.</p>
<p class="BibleIndent" id="BG-10_38"><sup>10.38</sup>&nbsp; A&nbsp;sprawiedliwy będzie żył z&nbsp;wiary, lecz jeśli się <i>ktoś</i> cofnie, moja dusza nie będzie miała w&nbsp;nim upodobania.</p>
<p class="BibleIndent" id="BG-10_39"><sup>10.39</sup>&nbsp;My zaś nie jesteśmy z&nbsp;tych, którzy się wycofują ku zatraceniu, ale z&nbsp;tych, którzy wierzą ku zbawieniu duszy.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 11</a></h3>
<p class="BibleIndent" id="BG-11_1"><sup>11.1</sup>&nbsp; A&nbsp;wiara jest podstawą tego, czego się spodziewamy, <i>i</i> dowodem tego, czego nie widzimy.</p>
<p class="BibleIndent" id="BG-11_2"><sup>11.2</sup>&nbsp;Przez nią bowiem przodkowie otrzymali <i>chlubne</i> świadectwo.</p>
<p class="BibleIndent" id="BG-11_3"><sup>11.3</sup>&nbsp;Przez wiarę rozumiemy, że światy zostały ukształtowane słowem Boga, tak że to, co widzimy, nie powstało z&nbsp;tego, co widzialne.</p>
<p class="BibleIndent" id="BG-11_4"><sup>11.4</sup>&nbsp;Przez wiarę Abel złożył Bogu ofiarę lepszą niż Kain, dzięki czemu otrzymał świadectwo, że jest sprawiedliwy, bo Bóg zaświadczył o&nbsp;jego darach. Przez nią też, choć umarł, jeszcze mówi.</p>
<p class="BibleIndent" id="BG-11_5"><sup>11.5</sup>&nbsp;Przez wiarę Henoch został przeniesiony, aby nie oglądał śmierci, i&nbsp;nie znaleziono go, ponieważ Bóg go przeniósł. Zanim bowiem został przeniesiony, miał świadectwo, że podobał się Bogu.</p>
<p class="BibleIndent" id="BG-11_6"><sup>11.6</sup>&nbsp;Bez wiary zaś nie można podobać się <i>Bogu</i>, bo ten, kto przychodzi do Boga, musi wierzyć, że <i>on</i> jest i&nbsp;że nagradza tych, którzy go szukają.</p>
<p class="BibleIndent" id="BG-11_7"><sup>11.7</sup>&nbsp;Przez wiarę Noe, ostrzeżony przez Boga o&nbsp;tym, czego jeszcze nie widziano, kierowany bojaźnią zbudował arkę, aby ocalić swój dom. Przez nią też potępił świat i&nbsp;stał się dziedzicem sprawiedliwości, która jest z&nbsp;wiary.</p>
<p class="BibleIndent" id="BG-11_8"><sup>11.8</sup>&nbsp;Przez wiarę Abraham, gdy został wezwany, aby pójść na miejsce, które miał wziąć w&nbsp;dziedzictwo, usłuchał i&nbsp;wyszedł, nie wiedząc, dokąd idzie.</p>
<p class="BibleIndent" id="BG-11_9"><sup>11.9</sup>&nbsp;Przez wiarę przebywał w&nbsp;ziemi obiecanej jak w&nbsp;obcej, mieszkając w&nbsp;namiotach z&nbsp;Izaakiem i&nbsp;Jakubem, współdziedzicami tej samej obietnicy.</p>
<p class="BibleIndent" id="BG-11_10"><sup>11.10</sup>&nbsp;Oczekiwał bowiem miasta mającego fundamenty, którego budowniczym i&nbsp;twórcą jest Bóg.</p>
<p class="BibleIndent" id="BG-11_11"><sup>11.11</sup>&nbsp;Przez wiarę także <i>sama</i> Sara, mimo podeszłego wieku, otrzymała moc poczęcia potomstwa i&nbsp;urodziła, gdyż za wiernego uznała tego, który obiecał.</p>
<p class="BibleIndent" id="BG-11_12"><sup>11.12</sup>&nbsp;Dlatego z&nbsp;jednego <i>człowieka</i>, i&nbsp;to obumarłego, zrodziło się <i>potomstwo</i> tak liczne, jak gwiazdy niebieskie i&nbsp;jak niezliczony piasek na brzegu morza.</p>
<p class="BibleIndent" id="BG-11_13"><sup>11.13</sup>&nbsp;Wszyscy oni umarli w&nbsp;wierze, nie otrzymawszy <i>spełnienia</i> obietnic, ale z&nbsp;daleka je ujrzeli, cieszyli się nimi i&nbsp;witali je, i&nbsp;wyznawali, że są obcymi i&nbsp;pielgrzymami na ziemi.</p>
<p class="BibleIndent" id="BG-11_14"><sup>11.14</sup>&nbsp;Ci bowiem, którzy tak mówią, wyraźnie okazują, że szukają ojczyzny.</p>
<p class="BibleIndent" id="BG-11_15"><sup>11.15</sup>&nbsp;Gdyby przecież wspominali tę, z&nbsp;której wyszli, mieliby sposobność powrócić.</p>
<p class="BibleIndent" id="BG-11_16"><sup>11.16</sup>&nbsp;<i>Teraz</i> jednak pragną lepszej, to jest niebiańskiej. Dlatego Bóg nie wstydzi się być nazywany ich Bogiem, bo przygotował dla nich miasto.</p>
<p class="BibleIndent" id="BG-11_17"><sup>11.17</sup>&nbsp;Przez wiarę Abraham, wystawiony na próbę, ofiarował Izaaka. On, który otrzymał obietnicę, złożył w&nbsp;ofierze jednorodzonego <i>syna</i>;</p>
<p class="BibleIndent" id="BG-11_18"><sup>11.18</sup>&nbsp;On, któremu powiedziano: W&nbsp;Izaaku będzie nazwane twoje potomstwo;</p>
<p class="BibleIndent" id="BG-11_19"><sup>11.19</sup>&nbsp;Uważał, że Bóg może nawet wskrzesić z&nbsp;martwych, skąd go też otrzymał na podobieństwo <i>zmartwychwstania</i>.</p>
<p class="BibleIndent" id="BG-11_20"><sup>11.20</sup>&nbsp;Przez wiarę Izaak pobłogosławił Jakuba i&nbsp;Ezawa odnośnie tego, co miało nastąpić.</p>
<p class="BibleIndent" id="BG-11_21"><sup>11.21</sup>&nbsp;Przez wiarę Jakub, umierając, pobłogosławił każdego z&nbsp;synów Józefa i&nbsp;pokłonił się, wsparty o&nbsp;wierzchołek swojej laski.</p>
<p class="BibleIndent" id="BG-11_22"><sup>11.22</sup>&nbsp;Przez wiarę Józef, umierając, wspomniał o&nbsp;wyjściu synów Izraela i&nbsp;wydał polecenie co do swoich kości.</p>
<p class="BibleIndent" id="BG-11_23"><sup>11.23</sup>&nbsp;Przez wiarę Mojżesz po urodzeniu przez trzy miesiące był ukrywany przez swoich rodziców, ponieważ widzieli, że dziecko jest urodziwe, i&nbsp;nie ulękli się rozkazu króla.</p>
<p class="BibleIndent" id="BG-11_24"><sup>11.24</sup>&nbsp;Przez wiarę Mojżesz, gdy dorósł, odmówił nazywania się synem córki faraona;</p>
<p class="BibleIndent" id="BG-11_25"><sup>11.25</sup>&nbsp;Wybierając raczej cierpieć uciski z&nbsp;ludem Bożym, niż mieć doczesną rozkosz z&nbsp;grzechu.</p>
<p class="BibleIndent" id="BG-11_26"><sup>11.26</sup>&nbsp;Uważał zniewagi <i>znoszone</i> <i>dla</i> Chrystusa za większe bogactwo niż skarby Egiptu, bo wypatrywał zapłaty.</p>
<p class="BibleIndent" id="BG-11_27"><sup>11.27</sup>&nbsp;Przez wiarę opuścił Egipt, nie lękając się gniewu króla, bo wytrwał, tak jakby widział Niewidzialnego.</p>
<p class="BibleIndent" id="BG-11_28"><sup>11.28</sup>&nbsp;Przez wiarę obchodził Paschę i&nbsp;pokropienie krwią, aby nie dotknął ich ten, który niszczył pierworodne.</p>
<p class="BibleIndent" id="BG-11_29"><sup>11.29</sup>&nbsp;Przez wiarę przeszli przez Morze Czerwone jak po suchej <i>ziemi</i>, a&nbsp;gdy Egipcjanie próbowali to uczynić, potonęli.</p>
<p class="BibleIndent" id="BG-11_30"><sup>11.30</sup>&nbsp;Przez wiarę upadły mury Jerycha, gdy je okrążano przez siedem dni.</p>
<p class="BibleIndent" id="BG-11_31"><sup>11.31</sup>&nbsp;Przez wiarę nierządnica Rachab nie zginęła razem z&nbsp;niewierzącymi, gdyż w&nbsp;pokoju przyjęła szpiegów.</p>
<p class="BibleIndent" id="BG-11_32"><sup>11.32</sup>&nbsp;I co jeszcze mam powiedzieć? Nie wystarczyłoby mi bowiem czasu, gdybym miał opowiadać o&nbsp;Gedeonie, Baraku, Samsonie, Jeftem, Dawidzie, Samuelu i&nbsp;o&nbsp;prorokach;</p>
<p class="BibleIndent" id="BG-11_33"><sup>11.33</sup>&nbsp;Którzy przez wiarę pokonali królestwa, czynili sprawiedliwość, dostąpili <i>spełnienia</i> obietnic, zamknęli paszcze lwom;</p>
<p class="BibleIndent" id="BG-11_34"><sup>11.34</sup>&nbsp;Zgasili moc ognia, uniknęli ostrza miecza, umocnieni powstawali z&nbsp;niemocy, stali się dzielni na wojnie, zmusili do ucieczki obce wojska.</p>
<p class="BibleIndent" id="BG-11_35"><sup>11.35</sup>&nbsp;Kobiety odzyskały swoich zmarłych przez wskrzeszenie. Inni zaś byli torturowani, nie przyjąwszy uwolnienia, aby dostąpić lepszego zmartwychwstania.</p>
<p class="BibleIndent" id="BG-11_36"><sup>11.36</sup>&nbsp;Jeszcze inni doświadczyli szyderstw i&nbsp;biczowania, ponadto kajdan i&nbsp;więzienia.</p>
<p class="BibleIndent" id="BG-11_37"><sup>11.37</sup>&nbsp;Byli kamienowani, przerzynani piłą, doświadczani, zabijani mieczem, tułali się w&nbsp;owczych i&nbsp;kozich skórach, cierpieli niedostatek, ucisk, utrapienie;</p>
<p class="BibleIndent" id="BG-11_38"><sup>11.38</sup>&nbsp;(Których świat nie był godny). Błąkali się po pustyniach i&nbsp;górach, po jaskiniach i&nbsp;rozpadlinach ziemi.</p>
<p class="BibleIndent" id="BG-11_39"><sup>11.39</sup>&nbsp; A&nbsp;ci wszyscy, <i>choć</i> zyskali <i>chlubne</i> świadectwo dzięki wierze, nie dostąpili <i>spełnienia</i> obietnicy;</p>
<p class="BibleIndent" id="BG-11_40"><sup>11.40</sup>&nbsp;Ponieważ Bóg przewidział dla nas coś lepszego, aby oni nie stali się doskonali bez nas.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 12</a></h3>
<p class="BibleIndent" id="BG-12_1"><sup>12.1</sup>&nbsp;Skoro i&nbsp;my mamy wokół siebie tak wielką chmurę świadków, zrzućmy z&nbsp;siebie wszelki ciężar i&nbsp;grzech, który nas tak łatwo osacza, w&nbsp;cierpliwości biegnijmy w&nbsp;wyznaczonym nam wyścigu;</p>
<p class="BibleIndent" id="BG-12_2"><sup>12.2</sup>&nbsp;Patrząc na Jezusa, twórcę i&nbsp;dokończyciela wiary, który z&nbsp;powodu przygotowanej mu radości wycierpiał krzyż, nie zważając na hańbę, i&nbsp;zasiadł po prawicy tronu Boga.</p>
<p class="BibleIndent" id="BG-12_3"><sup>12.3</sup>&nbsp;Pomyślcie więc o&nbsp;tym, który zniósł tak wielki sprzeciw wobec siebie ze strony grzeszników, abyście nie zniechęcali się w&nbsp;waszych umysłach i&nbsp;nie ustawali.</p>
<p class="BibleIndent" id="BG-12_4"><sup>12.4</sup>&nbsp;Jeszcze nie stawialiście oporu aż do krwi, walcząc przeciwko grzechowi;</p>
<p class="BibleIndent" id="BG-12_5"><sup>12.5</sup>&nbsp;I zapomnieliście o&nbsp;napomnieniu, które jest kierowane do was jako synów: Mój synu, nie lekceważ karania Pana i&nbsp;nie zniechęcaj się, gdy on cię napomina.</p>
<p class="BibleIndent" id="BG-12_6"><sup>12.6</sup>&nbsp;Kogo bowiem Pan miłuje, tego karze, a&nbsp;chłoszcze każdego, którego za syna przyjmuje.</p>
<p class="BibleIndent" id="BG-12_7"><sup>12.7</sup>&nbsp;Jeśli znosicie karanie, Bóg obchodzi się z&nbsp;wami jak z&nbsp;synami. Jaki to bowiem syn, którego ojciec nie karze?</p>
<p class="BibleIndent" id="BG-12_8"><sup>12.8</sup>&nbsp; A&nbsp;jeśli jesteście bez karania, którego wszyscy są uczestnikami, wtedy jesteście bękartami, a&nbsp;nie synami.</p>
<p class="BibleIndent" id="BG-12_9"><sup>12.9</sup>&nbsp;Poza tym nasi cieleśni ojcowie nas karali, a&nbsp;szanowaliśmy ich. Czyż nie tym bardziej powinniśmy poddać się Ojcu duchów, abyśmy żyli?</p>
<p class="BibleIndent" id="BG-12_10"><sup>12.10</sup>&nbsp;Tamci bowiem karali nas przez krótki czas według swego uznania. Ten zaś <i>czyni</i> <i>to</i> dla <i>naszego</i> dobra, abyśmy byli uczestnikami jego świętości.</p>
<p class="BibleIndent" id="BG-12_11"><sup>12.11</sup>&nbsp; A&nbsp;żadne karanie w&nbsp;danej chwili nie wydaje się radosne, ale smutne. Potem jednak przynosi błogi owoc sprawiedliwości tym, którzy przez nie byli ćwiczeni.</p>
<p class="BibleIndent" id="BG-12_12"><sup>12.12</sup>&nbsp;Dlatego wyprostujcie opadłe ręce i&nbsp;omdlałe kolana.</p>
<p class="BibleIndent" id="BG-12_13"><sup>12.13</sup>&nbsp;Prostujcie ścieżki dla waszych stóp, aby to, co chrome, nie zeszło z&nbsp;drogi, ale raczej zostało uzdrowione.</p>
<p class="BibleIndent" id="BG-12_14"><sup>12.14</sup>&nbsp;Dążcie do pokoju ze wszystkimi i&nbsp;do świętości, bez której nikt nie ujrzy Pana.</p>
<p class="BibleIndent" id="BG-12_15"><sup>12.15</sup>&nbsp;Uważajcie, żeby nikt nie pozbawił się łaski Boga, żeby jakiś korzeń goryczy, wyrastając, nie wyrządził szkody i&nbsp;aby przez niego nie skalało się wielu;</p>
<p class="BibleIndent" id="BG-12_16"><sup>12.16</sup>&nbsp;Żeby nie było żadnego rozpustnika lub bezbożnika jak Ezaw, który za jedną potrawę sprzedał swoje pierworodztwo.</p>
<p class="BibleIndent" id="BG-12_17"><sup>12.17</sup>&nbsp;Wiecie przecież, że potem, gdy chciał odziedziczyć błogosławieństwo, został odrzucony. Nie znalazł bowiem miejsca na pokutę, choć ze łzami jej szukał.</p>
<p class="BibleIndent" id="BG-12_18"><sup>12.18</sup>&nbsp;Bo nie podeszliście do góry, która da się dotknąć i&nbsp;płonącej ogniem, do mroku, ciemności i&nbsp;burzy;</p>
<p class="BibleIndent" id="BG-12_19"><sup>12.19</sup>&nbsp;Ani do dźwięku trąby i&nbsp;<i>takiego</i> głosu słów, że ci, którzy go słyszeli, prosili, aby już do nich nie mówiono;</p>
<p class="BibleIndent" id="BG-12_20"><sup>12.20</sup>&nbsp;(Nie mogli bowiem znieść tego rozkazu: Gdyby nawet zwierzę dotknęło góry, będzie ukamienowane lub przebite strzałą.</p>
<p class="BibleIndent" id="BG-12_21"><sup>12.21</sup>&nbsp; A&nbsp;tak straszne było to zjawisko, <i>że</i> Mojżesz powiedział: Jestem przerażony i&nbsp;drżę;)</p>
<p class="BibleIndent" id="BG-12_22"><sup>12.22</sup>&nbsp;Lecz podeszliście do góry Syjon i&nbsp;do miasta Boga żywego, <i>do</i> niebiańskiego Jeruzalem i&nbsp;do niezliczonej rzeszy aniołów;</p>
<p class="BibleIndent" id="BG-12_23"><sup>12.23</sup>&nbsp;Na powszechne zebranie, do zgromadzenia pierworodnych, którzy są zapisani w&nbsp;niebie, <i>do</i> Boga, sędziego wszystkich, <i>do</i> duchów sprawiedliwych uczynionych doskonałymi;</p>
<p class="BibleIndent" id="BG-12_24"><sup>12.24</sup>&nbsp;I do pośrednika nowego przymierza, Jezusa, do krwi, którą się kropi, a&nbsp;która mówi lepsze rzeczy niż <i>krew</i> Abla.</p>
<p class="BibleIndent" id="BG-12_25"><sup>12.25</sup>&nbsp;Uważajcie, abyście nie odtrącili tego, który przemawia. Jeśli bowiem tamci nie uniknęli <i>kary</i>, odtrąciwszy tego, który na ziemi mówił, tym bardziej my, jeśli odwrócimy się od tego, który <i>przemawia</i> z&nbsp;nieba;</p>
<p class="BibleIndent" id="BG-12_26"><sup>12.26</sup>&nbsp;Którego głos wstrząsnął wówczas ziemią, a&nbsp;teraz obiecuje, mówiąc: Jeszcze raz wstrząsnę nie tylko ziemią, ale i&nbsp;niebem.</p>
<p class="BibleIndent" id="BG-12_27"><sup>12.27</sup>&nbsp; A&nbsp;słowa „jeszcze raz” ukazują usunięcie tego, co się chwieje, jako tego, co stworzone, aby pozostało to, co się nie chwieje.</p>
<p class="BibleIndent" id="BG-12_28"><sup>12.28</sup>&nbsp;Dlatego otrzymując królestwo niezachwiane, miejmy łaskę, przez którą <i>możemy</i> służyć Bogu tak, jak mu się to podoba, z&nbsp;czcią i&nbsp;bojaźnią.</p>
<p class="BibleIndent" id="BG-12_29"><sup>12.29</sup>&nbsp;Nasz Bóg bowiem jest ogniem trawiącym.</p>
<h3 class="sigil_not_in_toc"><a href="../Text/PL-58.xhtml">List do Hebrajczyków 13</a></h3>
<p class="BibleIndent" id="BG-13_1"><sup>13.1</sup>&nbsp;Niech trwa braterska miłość.</p>
<p class="BibleIndent" id="BG-13_2"><sup>13.2</sup>&nbsp;Nie zapominajcie o&nbsp;gościnności, gdyż przez nią niektórzy, nie wiedząc, aniołów gościli.</p>
<p class="BibleIndent" id="BG-13_3"><sup>13.3</sup>&nbsp;Pamiętajcie o&nbsp;więźniach, jakbyście byli razem z&nbsp;nimi więzieni, o&nbsp;uciskanych, jako ci, którzy też jesteście w&nbsp;ciele.</p>
<p class="BibleIndent" id="BG-13_4"><sup>13.4</sup>&nbsp;Małżeństwo jest godne czci u&nbsp;wszystkich i&nbsp;łoże nieskalane. Rozpustników zaś i&nbsp;cudzołożników osądzi Bóg.</p>
<p class="BibleIndent" id="BG-13_5"><sup>13.5</sup>&nbsp;<i>Wasze</i> postępowanie niech będzie wolne od chciwości, poprzestawajcie na tym, co macie. Sam bowiem powiedział: Nie porzucę cię ani nie opuszczę.</p>
<p class="BibleIndent" id="BG-13_6"><sup>13.6</sup>&nbsp;Śmiało więc możemy mówić: Pan jest moim pomocnikiem, nie będę się lękał tego, co może mi uczynić człowiek.</p>
<p class="BibleIndent" id="BG-13_7"><sup>13.7</sup>&nbsp;Pamiętajcie o&nbsp;swoich przywódcach, którzy głosili wam słowo Boże, i&nbsp;rozważając koniec ich życia, naśladujcie <i>ich</i> wiarę.</p>
<p class="BibleIndent" id="BG-13_8"><sup>13.8</sup>&nbsp;Jezus Chrystus wczoraj i&nbsp;dziś, ten sam i&nbsp;na wieki.</p>
<p class="BibleIndent" id="BG-13_9"><sup>13.9</sup>&nbsp;Nie dajcie się zwieść rozmaitym i&nbsp;obcym naukom. Dobrze jest bowiem umacniać serce łaską, a&nbsp;nie pokarmami, co nie przyniosły pożytku tym, którzy się nimi zajmowali.</p>
<p class="BibleIndent" id="BG-13_10"><sup>13.10</sup>&nbsp;Mamy ołtarz, z&nbsp;którego nie mają prawa spożywać ci, którzy służą przybytkowi.</p>
<p class="BibleIndent" id="BG-13_11"><sup>13.11</sup>&nbsp;Ciała bowiem tych zwierząt, których krew najwyższy kapłan wnosi do Najświętszego Miejsca za grzech, są spalane za obozem.</p>
<p class="BibleIndent" id="BG-13_12"><sup>13.12</sup>&nbsp;Dlatego i&nbsp;Jezus, aby uświęcić lud własną krwią, cierpiał poza bramą.</p>
<p class="BibleIndent" id="BG-13_13"><sup>13.13</sup>&nbsp;Wyjdźmy więc do niego poza obóz, biorąc na siebie jego pohańbienie.</p>
<p class="BibleIndent" id="BG-13_14"><sup>13.14</sup>&nbsp;Nie mamy tu bowiem miasta trwałego, lecz tego przyszłego szukamy.</p>
<p class="BibleIndent" id="BG-13_15"><sup>13.15</sup>&nbsp;Przez niego więc nieustannie składajmy Bogu ofiarę chwały, to jest owoc warg, które wyznają jego imię.</p>
<p class="BibleIndent" id="BG-13_16"><sup>13.16</sup>&nbsp;Nie zapominajcie też o&nbsp;dobroczynności i&nbsp;udzieleniu <i>dóbr</i>, takie bowiem ofiary podobają się Bogu.</p>
<p class="BibleIndent" id="BG-13_17"><sup>13.17</sup>&nbsp;Bądźcie posłuszni waszym przywódcom i&nbsp;bądźcie im ulegli, ponieważ oni czuwają nad waszymi duszami jako ci, którzy muszą zdać <i>z</i> <i>tego</i> sprawę. Niech to czynią z&nbsp;radością, a&nbsp;nie ze wzdychaniem, bo to nie <i>byłoby</i> dla was korzystne.</p>
<p class="BibleIndent" id="BG-13_18"><sup>13.18</sup>&nbsp;Módlcie się za nas. Ufamy bowiem, że mamy czyste sumienie, <i>gdyż</i> chcemy we wszystkim dobrze postępować.</p>
<p class="BibleIndent" id="BG-13_19"><sup>13.19</sup>&nbsp; A&nbsp;tym bardziej proszę was, abyście to czynili, abym jak najszybciej został wam przywrócony.</p>
<p class="BibleIndent" id="BG-13_20"><sup>13.20</sup>&nbsp; A&nbsp;Bóg pokoju, który przez krew wiecznego przymierza wyprowadził spośród umarłych wielkiego pasterza owiec, naszego Pana Jezusa;</p>
<p class="BibleIndent" id="BG-13_21"><sup>13.21</sup>&nbsp;Niech was uczyni doskonałymi w&nbsp;każdym dobrym uczynku, abyście spełniali jego wolę, dokonując w&nbsp;was tego, co miłe w&nbsp;jego oczach, przez Jezusa Chrystusa, któremu chwała na wieki wieków. Amen.</p>
<p class="BibleIndent" id="BG-13_22"><sup>13.22</sup>&nbsp; A&nbsp;proszę was, bracia, przyjmijcie to słowo zachęty, bo krótki <i>list</i> do was napisałem.</p>
<p class="BibleIndent" id="BG-13_23"><sup>13.23</sup>&nbsp;Wiedzcie, że brat Tymoteusz został uwolniony. Jeśli niedługo przybędzie, wraz z&nbsp;nim was zobaczę.</p>
<p class="BibleIndent" id="BG-13_24"><sup>13.24</sup>&nbsp;Pozdrówcie wszystkich waszych przywódców i&nbsp;wszystkich świętych. Pozdrawiają was <i>bracia</i>, którzy są z&nbsp;Italii.</p>
<p class="BibleIndent" id="BG-13_25"><sup>13.25</sup>&nbsp;Łaska <i>niech</i> <i>będzie</i> z&nbsp;wami wszystkimi. Amen.</p>
<p class="BiblieIndent"><i>List</i> <i>do</i> <i>Hebrajczyków</i> <i>napisany</i> <i>z</i> <i>Italii</i> <i>przez</i> <i>Tymoteusza</i>.</p>
</div>
</body>
</html>