<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Dzieje Apostolskie</title>
  
<link href="../Styles/style.css" type="text/css" rel="stylesheet"/>
</head>

<body xml:lang="PL">
<h2><a href="../Text/TOC.xhtml">Dzieje Apostolskie</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-44.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-44.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-44.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-44.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-44.xhtml#BG-5_1">[&nbsp;05&nbsp;]</a></span> <span class="margin"><a href="../Text/PL-44.xhtml#BG-6_1">[&nbsp;06&nbsp;]</a></span> <span class="margin"><a href="../Text/PL-44.xhtml#BG-7_1">[&nbsp;07&nbsp;]</a></span> <span class="margin"><a href="../Text/PL-44.xhtml#BG-8_1">[&nbsp;08&nbsp;]</a></span> <span class="margin"><a href="../Text/PL-44.xhtml#BG-9_1">[&nbsp;09&nbsp;]</a></span> <span class="margin"><a href="../Text/PL-44.xhtml#BG-10_1">[&nbsp;10&nbsp;]</a></span> <span class="margin"><a href="../Text/PL-44.xhtml#BG-11_1">[&nbsp;11&nbsp;]</a></span> <span class="margin"><a href="../Text/PL-44.xhtml#BG-12_1">[&nbsp;12&nbsp;]</a></span> <span class="margin"><a href="../Text/PL-44.xhtml#BG-13_1">[&nbsp;13&nbsp;]</a></span> <span class="margin"><a href="../Text/PL-44.xhtml#BG-14_1">[&nbsp;14&nbsp;]</a></span> <span class="margin"><a href="../Text/PL-44.xhtml#BG-15_1">[&nbsp;15&nbsp;]</a></span> <span class="margin"><a href="../Text/PL-44.xhtml#BG-16_1">[&nbsp;16&nbsp;]</a></span> <span class="margin"><a href="../Text/PL-44.xhtml#BG-17_1">[&nbsp;17&nbsp;]</a></span> <span class="margin"><a href="../Text/PL-44.xhtml#BG-18_1">[&nbsp;18&nbsp;]</a></span> <span class="margin"><a href="../Text/PL-44.xhtml#BG-19_1">[&nbsp;19&nbsp;]</a></span> <span class="margin"><a href="../Text/PL-44.xhtml#BG-20_1">[&nbsp;20&nbsp;]</a></span> <span class="margin"><a href="../Text/PL-44.xhtml#BG-21_1">[&nbsp;21&nbsp;]</a></span> <span class="margin"><a href="../Text/PL-44.xhtml#BG-22_1">[&nbsp;22&nbsp;]</a></span> <span class="margin"><a href="../Text/PL-44.xhtml#BG-23_1">[&nbsp;23&nbsp;]</a></span> <span class="margin"><a href="../Text/PL-44.xhtml#BG-24_1">[&nbsp;24&nbsp;]</a></span> <span class="margin"><a href="../Text/PL-44.xhtml#BG-25_1">[&nbsp;25&nbsp;]</a></span> <span class="margin"><a href="../Text/PL-44.xhtml#BG-26_1">[&nbsp;26&nbsp;]</a></span> <span class="margin"><a href="../Text/PL-44.xhtml#BG-27_1">[&nbsp;27&nbsp;]</a></span> <span class="margin"><a href="../Text/PL-44.xhtml#BG-28_1">[&nbsp;28&nbsp;]</a></span></p>
    
<h3 class="sigil_not_in_toc"><a href="../Text/PL-44.xhtml">Dzieje Apostolskie 1</a></h3>
<p class="BibleIndent" id="BG-1_1"><sup>1.1</sup>&nbsp;Pierwszą księgę napisałem, Teofilu, o&nbsp;wszystkim, co Jezus zaczął czynić i&nbsp;<i>czego</i> nauczać;</p>
<p class="BibleIndent" id="BG-1_2"><sup>1.2</sup>&nbsp;Aż do dnia, w&nbsp;którym został wzięty w&nbsp;górę po tym, jak przez Ducha Świętego udzielił poleceń apostołom, których wybrał.</p>
<p class="BibleIndent" id="BG-1_3"><sup>1.3</sup>&nbsp;Im też po swojej męce objawił się <i>jako</i> żywy w&nbsp;wielu niewątpliwych dowodach, przez czterdzieści dni ukazując się im i&nbsp;mówiąc o&nbsp;królestwie Bożym.</p>
<p class="BibleIndent" id="BG-1_4"><sup>1.4</sup>&nbsp; A&nbsp;gdy byli zebrani razem, nakazał im: Nie odchodźcie z&nbsp;Jerozolimy, ale oczekujcie obietnicy Ojca, o&nbsp;której słyszeliście ode mnie.</p>
<p class="BibleIndent" id="BG-1_5"><sup>1.5</sup>&nbsp;Jan bowiem chrzcił wodą, ale wy po niewielu dniach będziecie ochrzczeni Duchem Świętym.</p>
<p class="BibleIndent" id="BG-1_6"><sup>1.6</sup>&nbsp;Tak więc zebrani pytali go: Panie, czy w&nbsp;tym czasie przywrócisz królestwo Izraelowi?</p>
<p class="BibleIndent" id="BG-1_7"><sup>1.7</sup>&nbsp;Lecz on im odpowiedział: Nie do was należy znać czasy i&nbsp;pory, które Ojciec ustanowił swoją władzą.</p>
<p class="BibleIndent" id="BG-1_8"><sup>1.8</sup>&nbsp;Ale przyjmiecie moc Ducha Świętego, który zstąpi na was, i&nbsp;będziecie mi świadkami w&nbsp;Jerozolimie, w&nbsp;całej Judei, w&nbsp;Samarii i&nbsp;aż po krańce ziemi.</p>
<p class="BibleIndent" id="BG-1_9"><sup>1.9</sup>&nbsp;Kiedy to powiedział, a&nbsp;oni patrzyli, został uniesiony w&nbsp;górę i&nbsp;obłok zabrał go sprzed ich oczu.</p>
<p class="BibleIndent" id="BG-1_10"><sup>1.10</sup>&nbsp; A&nbsp;gdy się wpatrywali w&nbsp;niebo, jak wstępował, oto stanęli przy nich dwaj mężowie w&nbsp;białych szatach;</p>
<p class="BibleIndent" id="BG-1_11"><sup>1.11</sup>&nbsp;I powiedzieli: Mężowie z&nbsp;Galilei, dlaczego stoicie, wpatrując się w&nbsp;niebo? Ten Jezus, który został od was wzięty w&nbsp;górę do nieba, przyjdzie tak samo, jak go widzieliście wstępującego do nieba.</p>
<p class="BibleIndent" id="BG-1_12"><sup>1.12</sup>&nbsp;Wtedy wrócili do Jerozolimy z&nbsp;góry zwanej Oliwną, która leży blisko Jerozolimy, w&nbsp;odległości drogi szabatowej.</p>
<p class="BibleIndent" id="BG-1_13"><sup>1.13</sup>&nbsp; A&nbsp;gdy przyszli, weszli do sali na górze, gdzie przebywali Piotr i&nbsp;Jakub, Jan i&nbsp;Andrzej, Filip i&nbsp;Tomasz, Bartłomiej i&nbsp;Mateusz, Jakub, <i>syn</i> Alfeusza, i&nbsp;Szymon Zelota oraz Juda, <i>brat</i> Jakuba.</p>
<p class="BibleIndent" id="BG-1_14"><sup>1.14</sup>&nbsp;Ci wszyscy trwali jednomyślnie w&nbsp;modlitwie i&nbsp;prośbach <i>razem</i> z&nbsp;kobietami, z&nbsp;Marią, matką Jezusa, i&nbsp;jego braćmi.</p>
<p class="BibleIndent" id="BG-1_15"><sup>1.15</sup>&nbsp;W tych dniach Piotr stanął pośród uczniów (a było zgromadzonych około stu dwudziestu osób) i&nbsp;powiedział:</p>
<p class="BibleIndent" id="BG-1_16"><sup>1.16</sup>&nbsp;Mężowie bracia, musiało się wypełnić <i>słowo</i> Pisma, w&nbsp;którym Duch Święty zapowiedział przez usta Dawida o&nbsp;Judaszu, który był przewodnikiem tych, którzy schwytali Jezusa.</p>
<p class="BibleIndent" id="BG-1_17"><sup>1.17</sup>&nbsp;Zaliczał się on bowiem do nas i&nbsp;miał udział w&nbsp;tym posługiwaniu.</p>
<p class="BibleIndent" id="BG-1_18"><sup>1.18</sup>&nbsp;On nabył pole za zapłatę za nieprawość i&nbsp;spadłszy głową w&nbsp;dół, pękł na pół i&nbsp;wypłynęły wszystkie jego wnętrzności.</p>
<p class="BibleIndent" id="BG-1_19"><sup>1.19</sup>&nbsp;Rozniosło się to wśród wszystkich mieszkańców Jerozolimy, tak że nazwano to pole w&nbsp;ich języku Hakeldamach, to znaczy: Pole Krwi.</p>
<p class="BibleIndent" id="BG-1_20"><sup>1.20</sup>&nbsp;Jest bowiem napisane w&nbsp;Księdze Psalmów: Niech jego dom będzie pusty, niech nikt w&nbsp;nim nie mieszka; oraz: Jego biskupstwo niech przejmie inny.</p>
<p class="BibleIndent" id="BG-1_21"><sup>1.21</sup>&nbsp;Trzeba więc, aby jeden z&nbsp;tych mężczyzn, którzy z&nbsp;nami byli przez cały czas, kiedy Pan Jezus przebywał wśród nas;</p>
<p class="BibleIndent" id="BG-1_22"><sup>1.22</sup>&nbsp;Począwszy od chrztu Jana aż do dnia, w&nbsp;którym został wzięty od nas w&nbsp;górę, stał się wraz z&nbsp;nami świadkiem jego zmartwychwstania.</p>
<p class="BibleIndent" id="BG-1_23"><sup>1.23</sup>&nbsp;I wybrali dwóch: Józefa, zwanego Barsabą, z&nbsp;przydomkiem Justus, i&nbsp;Macieja.</p>
<p class="BibleIndent" id="BG-1_24"><sup>1.24</sup>&nbsp;I tak się modlili: Ty, Panie, który znasz serca wszystkich, wskaż z&nbsp;tych dwóch jednego, którego wybrałeś;</p>
<p class="BibleIndent" id="BG-1_25"><sup>1.25</sup>&nbsp;Aby zajął miejsce w&nbsp;tym posługiwaniu i&nbsp;apostolstwie, któremu sprzeniewierzył się Judasz, aby odejść na swoje miejsce.</p>
<p class="BibleIndent" id="BG-1_26"><sup>1.26</sup>&nbsp;I dali im losy, a&nbsp;los padł na Macieja. I&nbsp;został przyłączony do jedenastu apostołów.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 2</a></h3>
<p class="BibleIndent" id="BG-2_1"><sup>2.1</sup>&nbsp; A&nbsp;gdy nadszedł dzień Pięćdziesiątnicy, wszyscy byli jednomyślnie na tym samym miejscu.</p>
<p class="BibleIndent" id="BG-2_2"><sup>2.2</sup>&nbsp;Nagle powstał odgłos z&nbsp;nieba, jakby uderzenie gwałtownego wiatru, i&nbsp;wypełnił cały dom, w&nbsp;którym siedzieli.</p>
<p class="BibleIndent" id="BG-2_3"><sup>2.3</sup>&nbsp;Ukazały się im rozdzielone języki jakby z&nbsp;ognia, które spoczęły na każdym z&nbsp;nich.</p>
<p class="BibleIndent" id="BG-2_4"><sup>2.4</sup>&nbsp;I wszyscy zostali napełnieni Duchem Świętym, i&nbsp;zaczęli mówić innymi językami, tak jak im Duch pozwalał mówić.</p>
<p class="BibleIndent" id="BG-2_5"><sup>2.5</sup>&nbsp; A&nbsp;przebywali w&nbsp;Jerozolimie Żydzi, mężczyźni pobożni, ze wszystkich narodów pod niebem.</p>
<p class="BibleIndent" id="BG-2_6"><sup>2.6</sup>&nbsp; A&nbsp;kiedy powstał ten szum, zeszło się mnóstwo <i>ludzi</i> i&nbsp;zdumieli się, bo każdy z&nbsp;nich słyszał ich mówiących <i>w</i> <i>jego</i> własnym języku.</p>
<p class="BibleIndent" id="BG-2_7"><sup>2.7</sup>&nbsp;I pytali się nawzajem zdziwieni i&nbsp;pełni zdumienia: Czy ci wszyscy, którzy mówią, nie są Galilejczykami?</p>
<p class="BibleIndent" id="BG-2_8"><sup>2.8</sup>&nbsp;Jak to jest, że każdy z&nbsp;nas słyszy swój własny język ojczysty?</p>
<p class="BibleIndent" id="BG-2_9"><sup>2.9</sup>&nbsp;Partowie, Medowie, Elamici i&nbsp;ci, którzy mieszkają w&nbsp;Mezopotamii, Judei, Kapadocji, w&nbsp;Poncie i&nbsp;Azji;</p>
<p class="BibleIndent" id="BG-2_10"><sup>2.10</sup>&nbsp;We Frygii, w&nbsp;Pamfilii, Egipcie i&nbsp;w&nbsp;częściach Libii, które leżą obok Cyreny, a&nbsp;także przybysze z&nbsp;Rzymu, <i>zarówno</i> Żydzi, <i>jak</i> i&nbsp;prozelici;</p>
<p class="BibleIndent" id="BG-2_11"><sup>2.11</sup>&nbsp;Kreteńczycy i&nbsp;Arabowie –&nbsp;słyszymy ich głoszących w&nbsp;naszych językach wielkie dzieła Boże.</p>
<p class="BibleIndent" id="BG-2_12"><sup>2.12</sup>&nbsp;I zdumiewali się wszyscy, i&nbsp;dziwili, mówiąc jeden do drugiego: Co to ma znaczyć?</p>
<p class="BibleIndent" id="BG-2_13"><sup>2.13</sup>&nbsp;Lecz inni naśmiewali się i&nbsp;mówili: Upili się młodym winem.</p>
<p class="BibleIndent" id="BG-2_14"><sup>2.14</sup>&nbsp;Wtedy stanął Piotr z&nbsp;jedenastoma, podniósł swój głos i&nbsp;przemówił do nich: Mężowie z&nbsp;Judei i&nbsp;wszyscy, którzy mieszkacie w&nbsp;Jerozolimie, przyjmijcie do wiadomości i&nbsp;posłuchajcie uważnie moich słów.</p>
<p class="BibleIndent" id="BG-2_15"><sup>2.15</sup>&nbsp;Oni bowiem nie są pijani, jak sądzicie, bo jest dopiero trzecia godzina dnia.</p>
<p class="BibleIndent" id="BG-2_16"><sup>2.16</sup>&nbsp;Ale to jest to, co zostało przepowiedziane przez proroka Joela:</p>
<p class="BibleIndent" id="BG-2_17"><sup>2.17</sup>&nbsp;I stanie się w&nbsp;ostatecznych dniach –&nbsp;mówi Bóg –&nbsp;że wyleję z&nbsp;mego Ducha na wszelkie ciało i&nbsp;będą prorokować wasi synowie i&nbsp;córki, wasi młodzieńcy będą mieć widzenia, a&nbsp;starcy będą śnić sny.</p>
<p class="BibleIndent" id="BG-2_18"><sup>2.18</sup>&nbsp;Nawet na moje sługi i&nbsp;służebnice wyleję w&nbsp;tych dniach z&nbsp;mego Ducha i&nbsp;będą prorokować.</p>
<p class="BibleIndent" id="BG-2_19"><sup>2.19</sup>&nbsp;I ukażę cuda na niebie w&nbsp;górze i&nbsp;znaki na ziemi na dole, krew, ogień i&nbsp;kłęby dymu.</p>
<p class="BibleIndent" id="BG-2_20"><sup>2.20</sup>&nbsp;Słońce zamieni się w&nbsp;ciemność, a&nbsp;księżyc w&nbsp;krew, zanim nadejdzie ten dzień Pański, wielki i&nbsp;okazały.</p>
<p class="BibleIndent" id="BG-2_21"><sup>2.21</sup>&nbsp;I stanie się, <i>że</i> każdy, kto wezwie imienia Pana, będzie zbawiony.</p>
<p class="BibleIndent" id="BG-2_22"><sup>2.22</sup>&nbsp;Mężowie izraelscy, słuchajcie tych słów: Jezusa z&nbsp;Nazaretu, męża potwierdzonego przez Boga wśród was mocami, cudami i&nbsp;znakami, których Bóg dokonał przez niego wśród was, o&nbsp;czym sami wiecie;</p>
<p class="BibleIndent" id="BG-2_23"><sup>2.23</sup>&nbsp;Wydanego zgodnie z&nbsp;powziętym postanowieniem Boga oraz tym, co przedtem wiedział, wzięliście i&nbsp;rękami bezbożników ukrzyżowaliście i&nbsp;zabiliście.</p>
<p class="BibleIndent" id="BG-2_24"><sup>2.24</sup>&nbsp;Jego to Bóg wskrzesił, uwolniwszy od boleści śmierci, bo było niemożliwe, aby ta mogła go zatrzymać.</p>
<p class="BibleIndent" id="BG-2_25"><sup>2.25</sup>&nbsp;Dawid bowiem mówi o&nbsp;nim: Patrzyłem na Pana zawsze przed moim obliczem, bo jest po <i>mojej</i> prawicy, żebym się nie zachwiał.</p>
<p class="BibleIndent" id="BG-2_26"><sup>2.26</sup>&nbsp;Dlatego rozweseliło się moje serce i&nbsp;rozradował się mój język, a&nbsp;także moje ciało będzie spoczywać w&nbsp;nadziei.</p>
<p class="BibleIndent" id="BG-2_27"><sup>2.27</sup>&nbsp;Nie zostawisz bowiem mojej duszy w&nbsp;piekle i&nbsp;nie dasz swojemu Świętemu doznać zniszczenia.</p>
<p class="BibleIndent" id="BG-2_28"><sup>2.28</sup>&nbsp;Dałeś mi poznać drogi życia, a&nbsp;twoje oblicze napełni mnie radością.</p>
<p class="BibleIndent" id="BG-2_29"><sup>2.29</sup>&nbsp;Mężowie bracia, mogę swobodnie mówić do was o&nbsp;patriarsze Dawidzie, że umarł i&nbsp;został pogrzebany, a&nbsp;jego grobowiec znajduje się u&nbsp;nas aż do dziś.</p>
<p class="BibleIndent" id="BG-2_30"><sup>2.30</sup>&nbsp;Będąc więc prorokiem i&nbsp;wiedząc, że Bóg zaręczył mu przysięgą, <i>iż</i> z&nbsp;owocu jego bioder, według ciała, wzbudzi Chrystusa i&nbsp;posadzi na jego tronie;</p>
<p class="BibleIndent" id="BG-2_31"><sup>2.31</sup>&nbsp;Przepowiadał <i>to</i> i&nbsp;mówił o&nbsp;zmartwychwstaniu Chrystusa, że jego dusza nie pozostanie w&nbsp;piekle, a&nbsp;jego ciało nie dozna zniszczenia.</p>
<p class="BibleIndent" id="BG-2_32"><sup>2.32</sup>&nbsp;Tego to Jezusa wskrzesił Bóg, czego my wszyscy jesteśmy świadkami.</p>
<p class="BibleIndent" id="BG-2_33"><sup>2.33</sup>&nbsp;<i>Będąc</i> więc wywyższony prawicą Boga, otrzymał od Ojca obietnicę Ducha Świętego i&nbsp;wylał to, co wy teraz widzicie i&nbsp;słyszycie.</p>
<p class="BibleIndent" id="BG-2_34"><sup>2.34</sup>&nbsp;Dawid bowiem nie wstąpił do nieba, a&nbsp;jednak sam mówi: Powiedział Pan memu Panu: Siądź po mojej prawicy;</p>
<p class="BibleIndent" id="BG-2_35"><sup>2.35</sup>&nbsp;Aż położę twoich nieprzyjaciół jako podnóżek pod twoje stopy.</p>
<p class="BibleIndent" id="BG-2_36"><sup>2.36</sup>&nbsp;Niech więc cały dom Izraela wie z&nbsp;pewnością, że tego Jezusa, którego wy ukrzyżowaliście, Bóg uczynił i&nbsp;Panem, i&nbsp;Chrystusem.</p>
<p class="BibleIndent" id="BG-2_37"><sup>2.37</sup>&nbsp; A&nbsp;słysząc to, przerazili się do <i>głębi</i> serca i&nbsp;zapytali Piotra i&nbsp;pozostałych apostołów: Co mamy robić, mężowie bracia?</p>
<p class="BibleIndent" id="BG-2_38"><sup>2.38</sup>&nbsp;Wtedy Piotr powiedział do nich: Pokutujcie i&nbsp;niech każdy z&nbsp;was ochrzci się w&nbsp;imię Jezusa Chrystusa na przebaczenie grzechów, a&nbsp;otrzymacie dar Ducha Świętego.</p>
<p class="BibleIndent" id="BG-2_39"><sup>2.39</sup>&nbsp;Obietnica ta bowiem dotyczy was, waszych dzieci i&nbsp;wszystkich, którzy są daleko, każdego, kogo powoła Pan, nasz Bóg.</p>
<p class="BibleIndent" id="BG-2_40"><sup>2.40</sup>&nbsp;W wielu też innych słowach dawał świadectwo i&nbsp;napominał ich: Ratujcie się od tego przewrotnego pokolenia.</p>
<p class="BibleIndent" id="BG-2_41"><sup>2.41</sup>&nbsp;Ci więc, którzy chętnie przyjęli jego słowa, zostali ochrzczeni. I&nbsp;przyłączyło się tego dnia około trzech tysięcy dusz.</p>
<p class="BibleIndent" id="BG-2_42"><sup>2.42</sup>&nbsp;Trwali oni w&nbsp;nauce apostołów, w&nbsp;społeczności, w&nbsp;łamaniu chleba i&nbsp;w&nbsp;modlitwach.</p>
<p class="BibleIndent" id="BG-2_43"><sup>2.43</sup>&nbsp;I strach ogarnął każdą duszę, gdyż wiele znaków i&nbsp;cudów działo się przez apostołów.</p>
<p class="BibleIndent" id="BG-2_44"><sup>2.44</sup>&nbsp; A&nbsp;wszyscy, którzy uwierzyli, byli razem i&nbsp;wszystko mieli wspólne.</p>
<p class="BibleIndent" id="BG-2_45"><sup>2.45</sup>&nbsp;Sprzedawali posiadłości i&nbsp;dobra i&nbsp;rozdzielali je wszystkim według potrzeb.</p>
<p class="BibleIndent" id="BG-2_46"><sup>2.46</sup>&nbsp;Każdego dnia trwali zgodnie w&nbsp;świątyni, a&nbsp;łamiąc chleb po domach, przyjmowali pokarm z&nbsp;radością i&nbsp;w&nbsp;prostocie serca;</p>
<p class="BibleIndent" id="BG-2_47"><sup>2.47</sup>&nbsp;Chwaląc Boga i&nbsp;ciesząc się przychylnością wszystkich ludzi. A&nbsp;Pan dodawał kościołowi każdego dnia tych, którzy mieli być zbawieni.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 3</a></h3>
<p class="BibleIndent" id="BG-3_1"><sup>3.1</sup>&nbsp;Piotr i&nbsp;Jan weszli razem do świątyni w&nbsp;godzinie modlitwy, o&nbsp;dziewiątej.</p>
<p class="BibleIndent" id="BG-3_2"><sup>3.2</sup>&nbsp; A&nbsp;wnoszono <i>właśnie</i> pewnego mężczyznę, chromego od urodzenia, którego każdego dnia sadzano u&nbsp;bramy świątyni, zwanej Piękną, żeby wchodzących do świątyni prosił o&nbsp;jałmużnę.</p>
<p class="BibleIndent" id="BG-3_3"><sup>3.3</sup>&nbsp;Gdy zobaczył Piotra i&nbsp;Jana, jak mieli wejść do świątyni, prosił ich o&nbsp;jałmużnę.</p>
<p class="BibleIndent" id="BG-3_4"><sup>3.4</sup>&nbsp;A Piotr, przypatrując mu się wraz z&nbsp;Janem, powiedział: Spójrz na nas.</p>
<p class="BibleIndent" id="BG-3_5"><sup>3.5</sup>&nbsp;On więc spojrzał na nich uważnie, spodziewając się, że coś od nich otrzyma.</p>
<p class="BibleIndent" id="BG-3_6"><sup>3.6</sup>&nbsp;Wtedy Piotr powiedział: Nie mam srebra ani złota, lecz co mam, to ci daję: W&nbsp;imieniu Jezusa Chrystusa z&nbsp;Nazaretu, wstań i&nbsp;chodź!</p>
<p class="BibleIndent" id="BG-3_7"><sup>3.7</sup>&nbsp; A&nbsp;ująwszy go za prawą rękę, podniósł go. I&nbsp;natychmiast wzmocniły się jego nogi i&nbsp;kostki.</p>
<p class="BibleIndent" id="BG-3_8"><sup>3.8</sup>&nbsp; A&nbsp;on zerwał się, wstał i&nbsp;chodził. Wszedł z&nbsp;nimi do świątyni, chodząc, skacząc i&nbsp;chwaląc Boga.</p>
<p class="BibleIndent" id="BG-3_9"><sup>3.9</sup>&nbsp; A&nbsp;wszyscy ludzie widzieli go chodzącego i&nbsp;chwalącego Boga.</p>
<p class="BibleIndent" id="BG-3_10"><sup>3.10</sup>&nbsp;I rozpoznali w&nbsp;nim tego <i>człowieka</i>, który dla jałmużny siadał przy Pięknej Bramie świątyni, i&nbsp;ogarnęło ich zdumienie i&nbsp;zachwyt nad tym, co mu się przydarzyło.</p>
<p class="BibleIndent" id="BG-3_11"><sup>3.11</sup>&nbsp; A&nbsp;gdy ten chromy, <i>który</i> <i>został</i> uzdrowiony, trzymał się Piotra i&nbsp;Jana, wszyscy ludzie zdumieni zbiegli się do nich w&nbsp;przedsionku, który zwano Salomonowym.</p>
<p class="BibleIndent" id="BG-3_12"><sup>3.12</sup>&nbsp;Kiedy Piotr to zobaczył, przemówił do ludzi: Mężowie izraelscy, dlaczego się temu dziwicie i&nbsp;dlaczego się nam tak uważnie przypatrujecie, jakbyśmy własną mocą albo pobożnością sprawili, że on chodzi?</p>
<p class="BibleIndent" id="BG-3_13"><sup>3.13</sup>&nbsp;Bóg Abrahama, Izaaka i&nbsp;Jakuba, Bóg naszych ojców, uwielbił Jezusa, swego Syna, którego wy wydaliście i&nbsp;wyparliście się przed Piłatem, gdy postanowił go uwolnić.</p>
<p class="BibleIndent" id="BG-3_14"><sup>3.14</sup>&nbsp; A&nbsp;wy wyparliście się Świętego i&nbsp;Sprawiedliwego i&nbsp;prosiliście o&nbsp;uwolnienie wam mordercy.</p>
<p class="BibleIndent" id="BG-3_15"><sup>3.15</sup>&nbsp;I zabiliście Dawcę życia, którego Bóg wskrzesił z&nbsp;martwych, czego my jesteśmy świadkami.</p>
<p class="BibleIndent" id="BG-3_16"><sup>3.16</sup>&nbsp; A&nbsp;przez wiarę w&nbsp;jego imię, temu, którego widzicie i&nbsp;znacie, imię to przywróciło siły. To wiara, która jest przez niego, dała mu pełne zdrowie na oczach was wszystkich.</p>
<p class="BibleIndent" id="BG-3_17"><sup>3.17</sup>&nbsp;Ale teraz, bracia, wiem, że uczyniliście to z&nbsp;nieświadomości, tak jak wasi przełożeni.</p>
<p class="BibleIndent" id="BG-3_18"><sup>3.18</sup>&nbsp;Lecz Bóg w&nbsp;ten sposób wypełnił to, co przepowiedział przez usta wszystkich swoich proroków, że jego Chrystus będzie cierpiał.</p>
<p class="BibleIndent" id="BG-3_19"><sup>3.19</sup>&nbsp;Dlatego pokutujcie i&nbsp;nawróćcie się, aby wasze grzechy były zgładzone, gdy nadejdą sprzed oblicza Pana czasy ochłody;</p>
<p class="BibleIndent" id="BG-3_20"><sup>3.20</sup>&nbsp;I pośle tego, który był wam głoszony, Jezusa Chrystusa;</p>
<p class="BibleIndent" id="BG-3_21"><sup>3.21</sup>&nbsp;Którego niebo musi przyjąć aż do czasu odnowienia wszystkich rzeczy, jak Bóg od wieków przepowiadał przez usta wszystkich swoich świętych proroków.</p>
<p class="BibleIndent" id="BG-3_22"><sup>3.22</sup>&nbsp;Mojżesz bowiem powiedział do ojców: Proroka jak ja wzbudzi wam Pan, wasz Bóg, spośród waszych braci. Jego będziecie słuchać we wszystkim, co wam powie.</p>
<p class="BibleIndent" id="BG-3_23"><sup>3.23</sup>&nbsp;I stanie się, że każda dusza, która nie będzie słuchać tego proroka, będzie wytracona spośród ludu.</p>
<p class="BibleIndent" id="BG-3_24"><sup>3.24</sup>&nbsp;Przepowiadali te dni także wszyscy prorocy, którzy przemawiali od <i>czasów</i> Samuela i&nbsp;inni po nim.</p>
<p class="BibleIndent" id="BG-3_25"><sup>3.25</sup>&nbsp;Wy jesteście synami proroków i&nbsp;przymierza, które Bóg zawarł z&nbsp;naszymi ojcami, mówiąc do Abrahama: W&nbsp;twoim potomstwie będą błogosławione wszystkie narody ziemi.</p>
<p class="BibleIndent" id="BG-3_26"><sup>3.26</sup>&nbsp;Wzbudziwszy swego Syna, Jezusa, Bóg najpierw posłał go do was, aby wam błogosławił w&nbsp;odwracaniu się każdego z&nbsp;was od swoich nieprawości.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 4</a></h3>
<p class="BibleIndent" id="BG-4_1"><sup>4.1</sup>&nbsp; A&nbsp;gdy mówili to do ludzi, nadeszli kapłani, dowódca straży świątynnej i&nbsp;saduceusze;</p>
<p class="BibleIndent" id="BG-4_2"><sup>4.2</sup>&nbsp;Oburzeni, że nauczają ludzi i&nbsp;głoszą w&nbsp;Jezusie powstanie z&nbsp;martwych.</p>
<p class="BibleIndent" id="BG-4_3"><sup>4.3</sup>&nbsp;Schwytali ich i&nbsp;wtrącili do więzienia aż do następnego dnia, bo był już wieczór.</p>
<p class="BibleIndent" id="BG-4_4"><sup>4.4</sup>&nbsp; A&nbsp;wielu z&nbsp;tych, którzy słyszeli słowo, uwierzyło. A&nbsp;mężczyzn było w&nbsp;liczbie około pięciu tysięcy.</p>
<p class="BibleIndent" id="BG-4_5"><sup>4.5</sup>&nbsp;Nazajutrz zebrali się w&nbsp;Jerozolimie ich przełożeni, starsi i&nbsp;uczeni w&nbsp;Piśmie;</p>
<p class="BibleIndent" id="BG-4_6"><sup>4.6</sup>&nbsp;I Annasz, najwyższy kapłan, i&nbsp;Kajfasz, Jan, Aleksander i&nbsp;ilu ich było z&nbsp;rodu najwyższych kapłanów.</p>
<p class="BibleIndent" id="BG-4_7"><sup>4.7</sup>&nbsp;Postawili ich na środku i&nbsp;pytali: Jaką mocą albo w&nbsp;czyim imieniu to uczyniliście?</p>
<p class="BibleIndent" id="BG-4_8"><sup>4.8</sup>&nbsp;Wtedy Piotr, pełen Ducha Świętego, powiedział do nich: Przełożeni ludu i&nbsp;starsi Izraela;</p>
<p class="BibleIndent" id="BG-4_9"><sup>4.9</sup>&nbsp;Jeśli my dziś mamy być przesłuchiwani z&nbsp;powodu dobrodziejstwa <i>wyświadczonego</i> choremu człowiekowi, dzięki czemu został on uzdrowiony;</p>
<p class="BibleIndent" id="BG-4_10"><sup>4.10</sup>&nbsp;Niech wam wszystkim i&nbsp;całemu ludowi Izraela będzie wiadomo, że w&nbsp;imieniu Jezusa Chrystusa z&nbsp;Nazaretu, którego wy ukrzyżowaliście, a&nbsp;którego Bóg wskrzesił z&nbsp;martwych, przez niego on stoi przed wami zdrowy.</p>
<p class="BibleIndent" id="BG-4_11"><sup>4.11</sup>&nbsp;On jest tym kamieniem odrzuconym przez was, budujących, który stał się kamieniem węgielnym.</p>
<p class="BibleIndent" id="BG-4_12"><sup>4.12</sup>&nbsp;I nie ma w&nbsp;nikim innym zbawienia. Nie ma bowiem pod niebem żadnego innego imienia danego ludziom, przez które moglibyśmy być zbawieni.</p>
<p class="BibleIndent" id="BG-4_13"><sup>4.13</sup>&nbsp;Gdy zobaczyli odwagę Piotra i&nbsp;Jana i&nbsp;zrozumieli, że są ludźmi nieuczonymi i&nbsp;prostymi, dziwili się. Rozpoznali również, że byli z&nbsp;Jezusem.</p>
<p class="BibleIndent" id="BG-4_14"><sup>4.14</sup>&nbsp;Widząc też, że stoi z&nbsp;nimi uzdrowiony człowiek, nie mogli nic przeciwko <i>temu</i> powiedzieć.</p>
<p class="BibleIndent" id="BG-4_15"><sup>4.15</sup>&nbsp;Rozkazali im więc opuścić Radę i&nbsp;naradzali się między sobą.</p>
<p class="BibleIndent" id="BG-4_16"><sup>4.16</sup>&nbsp;Mówili: Co zrobimy z&nbsp;tymi ludźmi? Bo <i>to</i>, że dokonali oczywistego cudu, wiadomo wszystkim mieszkańcom Jerozolimy i&nbsp;nie możemy temu zaprzeczyć.</p>
<p class="BibleIndent" id="BG-4_17"><sup>4.17</sup>&nbsp;Lecz żeby się to bardziej nie rozchodziło wśród ludzi, zabrońmy im pod groźbą mówić do kogokolwiek w&nbsp;to imię.</p>
<p class="BibleIndent" id="BG-4_18"><sup>4.18</sup>&nbsp; A&nbsp;przywoławszy ich, nakazali, aby w&nbsp;ogóle nie mówili ani nie nauczali w&nbsp;imię Jezusa.</p>
<p class="BibleIndent" id="BG-4_19"><sup>4.19</sup>&nbsp;Lecz Piotr i&nbsp;Jan odpowiedzieli im: Rozsądźcie, czy to sprawiedliwe w&nbsp;oczach Boga bardziej was słuchać niż Boga.</p>
<p class="BibleIndent" id="BG-4_20"><sup>4.20</sup>&nbsp;My bowiem nie możemy nie mówić <i>o</i> <i>tym</i>, co widzieliśmy i&nbsp;słyszeliśmy.</p>
<p class="BibleIndent" id="BG-4_21"><sup>4.21</sup>&nbsp; A&nbsp;oni zagrozili <i>im</i>, a&nbsp;nie znajdując żadnej podstawy do ich ukarania, wypuścili ich ze względu na ludzi, bo wszyscy chwalili Boga za to, co się stało.</p>
<p class="BibleIndent" id="BG-4_22"><sup>4.22</sup>&nbsp;Człowiek bowiem, na którym dokonał się cud uzdrowienia, miał ponad czterdzieści lat.</p>
<p class="BibleIndent" id="BG-4_23"><sup>4.23</sup>&nbsp; A&nbsp;gdy ich wypuszczono, przyszli do swoich i&nbsp;opowiedzieli im wszystko, co do nich mówili naczelni kapłani i&nbsp;starsi.</p>
<p class="BibleIndent" id="BG-4_24"><sup>4.24</sup>&nbsp; A&nbsp;gdy oni <i>to</i> usłyszeli, jednomyślnie podnieśli swój głos do Boga i&nbsp;powiedzieli: Panie, ty <i>jesteś</i> Bogiem, który uczynił niebo, ziemię, morze i&nbsp;wszystko, co w&nbsp;nich jest;</p>
<p class="BibleIndent" id="BG-4_25"><sup>4.25</sup>&nbsp;Który przez usta swego sługi Dawida powiedziałeś: Dlaczego burzą się narody, a&nbsp;ludzie knują próżne rzeczy?</p>
<p class="BibleIndent" id="BG-4_26"><sup>4.26</sup>&nbsp;Królowie ziemi powstali i&nbsp;książęta zebrali się razem przeciw Panu i&nbsp;przeciw jego Chrystusowi.</p>
<p class="BibleIndent" id="BG-4_27"><sup>4.27</sup>&nbsp;Rzeczywiście bowiem Herod i&nbsp;Poncjusz Piłat z&nbsp;poganami i&nbsp;ludem Izraela zebrali się przeciwko twemu świętemu Synowi, Jezusowi, którego namaściłeś;</p>
<p class="BibleIndent" id="BG-4_28"><sup>4.28</sup>&nbsp;Aby uczynić to, co twoja ręka i&nbsp;twój wyrok przedtem postanowiły, że ma się stać.</p>
<p class="BibleIndent" id="BG-4_29"><sup>4.29</sup>&nbsp;A teraz, Panie, spójrz na ich groźby i&nbsp;daj twoim sługom z&nbsp;całą odwagą głosić twoje słowo;</p>
<p class="BibleIndent" id="BG-4_30"><sup>4.30</sup>&nbsp;Gdy ty wyciągniesz swoją rękę, aby uzdrawiać i&nbsp;dokonywać znaków i&nbsp;cudów przez imię twego świętego Syna, Jezusa.</p>
<p class="BibleIndent" id="BG-4_31"><sup>4.31</sup>&nbsp; A&nbsp;gdy oni się modlili, zatrzęsło się miejsce, na którym byli zebrani, i&nbsp;wszyscy zostali napełnieni Duchem Świętym, i&nbsp;z&nbsp;odwagą głosili słowo Boże.</p>
<p class="BibleIndent" id="BG-4_32"><sup>4.32</sup>&nbsp; A&nbsp;to mnóstwo wierzących miało <i>jedno</i> serce i&nbsp;jedną duszę. Nikt nie nazywał swoim tego, co posiadał, ale wszystko mieli wspólne.</p>
<p class="BibleIndent" id="BG-4_33"><sup>4.33</sup>&nbsp;Apostołowie zaś z&nbsp;wielką mocą dawali świadectwo o&nbsp;zmartwychwstaniu Pana Jezusa i&nbsp;wielka łaska była nad nimi wszystkimi.</p>
<p class="BibleIndent" id="BG-4_34"><sup>4.34</sup>&nbsp;Nie było też wśród nich nikogo, kto by cierpiał niedostatek, gdyż ci, którzy mieli pola albo domy, sprzedawali je i&nbsp;przynosili pieniądze za to, co posprzedawali;</p>
<p class="BibleIndent" id="BG-4_35"><sup>4.35</sup>&nbsp;I kładli u&nbsp;stóp apostołów. Rozdzielano <i>to</i> każdemu według potrzeb.</p>
<p class="BibleIndent" id="BG-4_36"><sup>4.36</sup>&nbsp;Także Józef, nazwany przez apostołów Barnabą –&nbsp;co się tłumaczy: Syn Pocieszenia –&nbsp;lewita rodem z&nbsp;Cypru;</p>
<p class="BibleIndent" id="BG-4_37"><sup>4.37</sup>&nbsp;Sprzedał ziemię, którą posiadał, a&nbsp;pieniądze przyniósł i&nbsp;położył u&nbsp;stóp apostołów.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 5</a></h3>
<p class="BibleIndent" id="BG-5_1"><sup>5.1</sup>&nbsp; A&nbsp;pewien człowiek, imieniem Ananiasz, ze swoją żoną Safirą, sprzedał swą posiadłość;</p>
<p class="BibleIndent" id="BG-5_2"><sup>5.2</sup>&nbsp;I za wiedzą swojej żony odłożył <i>sobie</i> <i>część</i> pieniędzy, a&nbsp;pewną część przyniósł i&nbsp;złożył u&nbsp;stóp apostołów.</p>
<p class="BibleIndent" id="BG-5_3"><sup>5.3</sup>&nbsp;Lecz Piotr powiedział: Ananiaszu, dlaczego szatan tak napełnił twoje serce, abyś okłamał Ducha Świętego i&nbsp;odłożył <i>sobie</i> część pieniędzy za ziemię?</p>
<p class="BibleIndent" id="BG-5_4"><sup>5.4</sup>&nbsp;Czy to, co miałeś, nie było twoje? A&nbsp;to, co otrzymałeś za sprzedaż, czy nie pozostawało w&nbsp;twojej mocy? Dlaczego dopuściłeś to do swego serca? Nie okłamałeś ludzi, lecz Boga.</p>
<p class="BibleIndent" id="BG-5_5"><sup>5.5</sup>&nbsp;Ananiasz zaś, usłyszawszy te słowa, padł nieżywy. I&nbsp;wielki strach ogarnął wszystkich, którzy to słyszeli.</p>
<p class="BibleIndent" id="BG-5_6"><sup>5.6</sup>&nbsp;Młodsi wstali, owinęli go, wynieśli i&nbsp;pogrzebali.</p>
<p class="BibleIndent" id="BG-5_7"><sup>5.7</sup>&nbsp; A&nbsp;po około trzech godzinach weszła także jego żona, nie wiedząc, co się stało.</p>
<p class="BibleIndent" id="BG-5_8"><sup>5.8</sup>&nbsp;I zapytał ją Piotr: Powiedz mi, czy za tyle sprzedaliście ziemię? A&nbsp;ona odpowiedziała: Tak, za tyle.</p>
<p class="BibleIndent" id="BG-5_9"><sup>5.9</sup>&nbsp;Wtedy Piotr powiedział do niej: Dlaczego się ze sobą zmówiliście, aby wystawić na próbę Ducha Pańskiego? Oto <i>są</i> przed drzwiami ci, którzy pogrzebali twego męża, i&nbsp;ciebie wyniosą.</p>
<p class="BibleIndent" id="BG-5_10"><sup>5.10</sup>&nbsp;I natychmiast padła nieżywa u&nbsp;jego stóp. A&nbsp;gdy młodzieńcy weszli, znaleźli ją martwą. Wynieśli ją więc i&nbsp;pogrzebali obok męża.</p>
<p class="BibleIndent" id="BG-5_11"><sup>5.11</sup>&nbsp;I wielki strach ogarnął cały kościół i&nbsp;wszystkich, którzy to słyszeli.</p>
<p class="BibleIndent" id="BG-5_12"><sup>5.12</sup>&nbsp; A&nbsp;przez ręce apostołów działo się wiele znaków i&nbsp;cudów wśród ludu. (I byli wszyscy jednomyślnie w&nbsp;przedsionku Salomona.</p>
<p class="BibleIndent" id="BG-5_13"><sup>5.13</sup>&nbsp;I z&nbsp;pozostałych nikt nie śmiał się do nich przyłączyć, ale ludzie bardzo ich wychwalali.</p>
<p class="BibleIndent" id="BG-5_14"><sup>5.14</sup>&nbsp;Przybywało też Panu mnóstwo wierzących, mężczyzn i&nbsp;kobiet).</p>
<p class="BibleIndent" id="BG-5_15"><sup>5.15</sup>&nbsp;Tak, że nawet na ulice wynoszono chorych i&nbsp;kładziono ich na noszach i&nbsp;posłaniach, aby przynajmniej cień przechodzącego Piotra padł na niektórych z&nbsp;nich.</p>
<p class="BibleIndent" id="BG-5_16"><sup>5.16</sup>&nbsp;Schodziło się też z&nbsp;okolicznych miast do Jerozolimy mnóstwo <i>ludzi</i>, przynosząc chorych i&nbsp;dręczonych przez duchy nieczyste, a&nbsp;wszyscy zostali uzdrowieni.</p>
<p class="BibleIndent" id="BG-5_17"><sup>5.17</sup>&nbsp;Wtedy najwyższy kapłan i&nbsp;wszyscy, którzy z&nbsp;nim byli, należący do stronnictwa saduceuszy, pełni zazdrości, powstali;</p>
<p class="BibleIndent" id="BG-5_18"><sup>5.18</sup>&nbsp;I schwytali apostołów, których wtrącili do publicznego więzienia.</p>
<p class="BibleIndent" id="BG-5_19"><sup>5.19</sup>&nbsp;Lecz anioł Pana w&nbsp;nocy otworzył drzwi więzienia i&nbsp;wyprowadziwszy ich, powiedział:</p>
<p class="BibleIndent" id="BG-5_20"><sup>5.20</sup>&nbsp;Idźcie i&nbsp;wystąpiwszy, mówcie do ludzi w&nbsp;świątyni wszystkie słowa tego życia.</p>
<p class="BibleIndent" id="BG-5_21"><sup>5.21</sup>&nbsp;Kiedy <i>to</i> usłyszeli, weszli o&nbsp;świcie do świątyni i&nbsp;nauczali. Tymczasem najwyższy kapłan i&nbsp;ci, którzy z&nbsp;nim byli, przyszli, zwołali Radę oraz wszystkich starszych <i>spośród</i> synów Izraela i&nbsp;posłali do więzienia, aby ich przyprowadzono.</p>
<p class="BibleIndent" id="BG-5_22"><sup>5.22</sup>&nbsp;Lecz gdy słudzy przyszli i&nbsp;nie znaleźli ich w&nbsp;więzieniu, wrócili i&nbsp;oznajmili:</p>
<p class="BibleIndent" id="BG-5_23"><sup>5.23</sup>&nbsp;Wprawdzie zastaliśmy więzienie starannie zamknięte, a&nbsp;strażników stojących na zewnątrz, przed drzwiami, po otwarciu jednak nie znaleźliśmy w&nbsp;nim nikogo.</p>
<p class="BibleIndent" id="BG-5_24"><sup>5.24</sup>&nbsp; A&nbsp;gdy najwyższy kapłan i&nbsp;dowódca straży świątynnej oraz naczelni kapłani usłyszeli te słowa, zastanawiali się, co z&nbsp;tego będzie.</p>
<p class="BibleIndent" id="BG-5_25"><sup>5.25</sup>&nbsp;Wówczas nadszedł ktoś i&nbsp;oznajmił im: Ludzie, których wtrąciliście do więzienia, stoją w&nbsp;świątyni i&nbsp;nauczają lud.</p>
<p class="BibleIndent" id="BG-5_26"><sup>5.26</sup>&nbsp;Wtedy dowódca straży poszedł ze sługami i&nbsp;przyprowadził ich bez użycia siły. Bali się bowiem ludu, żeby ich nie ukamienowali.</p>
<p class="BibleIndent" id="BG-5_27"><sup>5.27</sup>&nbsp;Gdy ich przyprowadzili, postawili ich przed Radą. I&nbsp;zapytał ich najwyższy kapłan:</p>
<p class="BibleIndent" id="BG-5_28"><sup>5.28</sup>&nbsp;Czy nie zakazaliśmy wam surowo, żebyście w&nbsp;tym imieniu nie nauczali? A&nbsp;oto napełniliście Jerozolimę waszą nauką i&nbsp;chcecie na nas ściągnąć krew tego człowieka.</p>
<p class="BibleIndent" id="BG-5_29"><sup>5.29</sup>&nbsp;Wtedy Piotr i&nbsp;apostołowie odpowiedzieli: Bardziej trzeba słuchać Boga niż ludzi.</p>
<p class="BibleIndent" id="BG-5_30"><sup>5.30</sup>&nbsp;Bóg naszych ojców wskrzesił Jezusa, którego wy zabiliście, zawiesiwszy na drzewie.</p>
<p class="BibleIndent" id="BG-5_31"><sup>5.31</sup>&nbsp;Tego Bóg wywyższył swoją prawicą, aby był władcą i&nbsp;zbawicielem, aby ludowi Izraela dać pokutę i&nbsp;przebaczenie grzechów.</p>
<p class="BibleIndent" id="BG-5_32"><sup>5.32</sup>&nbsp; A&nbsp;my jesteśmy jego świadkami w&nbsp;tym, a&nbsp;także Duch Święty, którego Bóg dał tym, którzy są mu posłuszni.</p>
<p class="BibleIndent" id="BG-5_33"><sup>5.33</sup>&nbsp; A&nbsp;oni, słysząc to, wpadli w&nbsp;gniew i&nbsp;naradzali się nad tym, jakby ich zabić.</p>
<p class="BibleIndent" id="BG-5_34"><sup>5.34</sup>&nbsp;Wtedy pewien faryzeusz, imieniem Gamaliel, nauczyciel prawa, szanowany przez wszystkich ludzi, powstał na Radzie i&nbsp;nakazał, aby na chwilę wyprowadzono apostołów;</p>
<p class="BibleIndent" id="BG-5_35"><sup>5.35</sup>&nbsp;I powiedział do nich: Mężowie izraelscy, zastanówcie się dobrze, co zamierzacie zrobić z&nbsp;tymi ludźmi.</p>
<p class="BibleIndent" id="BG-5_36"><sup>5.36</sup>&nbsp;Niedawno bowiem wystąpił Teudas, podając się za nie byle kogo, do którego przyłączyło się około czterystu ludzi. Zabito go, a&nbsp;wszyscy jego zwolennicy rozproszyli się i&nbsp;ślad po nich zaginął.</p>
<p class="BibleIndent" id="BG-5_37"><sup>5.37</sup>&nbsp;Po nim w&nbsp;dniach spisu wystąpił Judasz Galilejczyk i&nbsp;pociągnął za sobą wielu ludzi. Lecz i&nbsp;on zginął, a&nbsp;wszyscy jego zwolennicy rozproszyli się.</p>
<p class="BibleIndent" id="BG-5_38"><sup>5.38</sup>&nbsp;Dlatego teraz mówię wam: Odstąpcie od tych ludzi i&nbsp;zostawcie ich. Jeśli bowiem ten zamysł czy ta sprawa pochodzi od ludzi, obróci się wniwecz;</p>
<p class="BibleIndent" id="BG-5_39"><sup>5.39</sup>&nbsp;Ale jeśli pochodzi od Boga, nie będziecie mogli tego zniszczyć, aby się czasem nie okazało, że walczycie z&nbsp;Bogiem.</p>
<p class="BibleIndent" id="BG-5_40"><sup>5.40</sup>&nbsp;I posłuchali go. A&nbsp;przywoławszy apostołów, ubiczowali <i>ich</i> i&nbsp;zabronili im mówić w&nbsp;imię Jezusa, a&nbsp;potem ich wypuścili.</p>
<p class="BibleIndent" id="BG-5_41"><sup>5.41</sup>&nbsp; A&nbsp;oni odchodzili sprzed Rady, ciesząc się, że stali się godni znosić zniewagę dla imienia Jezusa.</p>
<p class="BibleIndent" id="BG-5_42"><sup>5.42</sup>&nbsp;Nie przestawali też codziennie w&nbsp;świątyni i&nbsp;po domach nauczać i&nbsp;głosić Jezusa Chrystusa.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 6</a></h3>
<p class="BibleIndent" id="BG-6_1"><sup>6.1</sup>&nbsp; A&nbsp;w&nbsp;tych dniach, gdy liczba uczniów wzrastała, helleniści zaczęli szemrać przeciwko Żydom, że zaniedbywano w&nbsp;codziennym posługiwaniu ich wdowy.</p>
<p class="BibleIndent" id="BG-6_2"><sup>6.2</sup>&nbsp;Wtedy dwunastu, zwoławszy <i>całe</i> mnóstwo uczniów, powiedziało: Nie jest rzeczą słuszną, żebyśmy porzucili słowo Boże, a&nbsp;obsługiwali stoły.</p>
<p class="BibleIndent" id="BG-6_3"><sup>6.3</sup>&nbsp;Upatrzcie więc, bracia, spośród siebie siedmiu mężczyzn, mających dobre świadectwo, pełnych Ducha Świętego i&nbsp;mądrości, którym zlecimy tę sprawę.</p>
<p class="BibleIndent" id="BG-6_4"><sup>6.4</sup>&nbsp;My zaś oddamy się modlitwie i&nbsp;posłudze słowa.</p>
<p class="BibleIndent" id="BG-6_5"><sup>6.5</sup>&nbsp;I spodobało się to całej gromadzie <i>zebranych</i>. Wybrali więc Szczepana, męża pełnego wiary i&nbsp;Ducha Świętego, Filipa, Prochora, Nikanora, Tymona, Parmenasa i&nbsp;Mikołaja, prozelitę z&nbsp;Antiochii.</p>
<p class="BibleIndent" id="BG-6_6"><sup>6.6</sup>&nbsp;Przedstawili ich apostołom, którzy modląc się, położyli na nich ręce.</p>
<p class="BibleIndent" id="BG-6_7"><sup>6.7</sup>&nbsp;I rozszerzało się słowo Boże, i&nbsp;liczba uczniów w&nbsp;Jerozolimie bardzo się pomnażała; także bardzo wielu kapłanów stawało się posłusznych wierze.</p>
<p class="BibleIndent" id="BG-6_8"><sup>6.8</sup>&nbsp; A&nbsp;Szczepan, pełen wiary i&nbsp;mocy, czynił cuda i&nbsp;wielkie znaki wśród ludzi.</p>
<p class="BibleIndent" id="BG-6_9"><sup>6.9</sup>&nbsp;Wtedy niektórzy z&nbsp;synagogi zwanej <i>synagogą</i> Libertynów i&nbsp;Cyrenejczyków, i&nbsp;Aleksandryjczyków oraz tych, którzy pochodzili z&nbsp;Cylicji i&nbsp;Azji, wystąpili do rozprawy ze Szczepanem.</p>
<p class="BibleIndent" id="BG-6_10"><sup>6.10</sup>&nbsp;Lecz nie mogli sprostać mądrości i&nbsp;duchowi, z&nbsp;którym mówił.</p>
<p class="BibleIndent" id="BG-6_11"><sup>6.11</sup>&nbsp;Podstawili więc ludzi, którzy zeznali: Słyszeliśmy, jak mówił bluźnierstwa przeciwko Mojżeszowi i&nbsp;przeciwko Bogu.</p>
<p class="BibleIndent" id="BG-6_12"><sup>6.12</sup>&nbsp;I tak podburzyli lud, starszych i&nbsp;uczonych w&nbsp;Piśmie; a&nbsp;gdy przybiegli do niego, porwali go i&nbsp;przyprowadzili do Rady.</p>
<p class="BibleIndent" id="BG-6_13"><sup>6.13</sup>&nbsp;I podstawili fałszywych świadków, którzy zeznali: Ten człowiek nie przestaje mówić bluźnierstw przeciwko temu świętemu miejscu i&nbsp;<i>przeciwko</i> prawu.</p>
<p class="BibleIndent" id="BG-6_14"><sup>6.14</sup>&nbsp;Słyszeliśmy bowiem, jak mówił, że ten Jezus z&nbsp;Nazaretu zburzy to miejsce i&nbsp;zmieni zwyczaje, które nam przekazał Mojżesz.</p>
<p class="BibleIndent" id="BG-6_15"><sup>6.15</sup>&nbsp; A&nbsp;wszyscy, którzy zasiadali w&nbsp;Radzie, przyglądali mu się uważnie i&nbsp;zobaczyli, że jego twarz jest jak oblicze anioła.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 7</a></h3>
<p class="BibleIndent" id="BG-7_1"><sup>7.1</sup>&nbsp;Wtedy najwyższy kapłan zapytał: Czy tak się sprawy mają?</p>
<p class="BibleIndent" id="BG-7_2"><sup>7.2</sup>&nbsp; A&nbsp;on odpowiedział: Mężowie bracia i&nbsp;ojcowie, słuchajcie! Bóg chwały ukazał się naszemu ojcu Abrahamowi, gdy był w&nbsp;Mezopotamii, zanim zamieszkał w&nbsp;Charanie.</p>
<p class="BibleIndent" id="BG-7_3"><sup>7.3</sup>&nbsp;I powiedział do niego: Opuść swoją ziemię i&nbsp;swoją rodzinę i&nbsp;idź do ziemi, którą ci wskażę.</p>
<p class="BibleIndent" id="BG-7_4"><sup>7.4</sup>&nbsp;Wtedy wyszedł z&nbsp;ziemi chaldejskiej i&nbsp;zamieszkał w&nbsp;Charanie. A&nbsp;stamtąd, gdy umarł jego ojciec, <i>Bóg</i> przeniósł go do tej ziemi, w&nbsp;której wy teraz mieszkacie.</p>
<p class="BibleIndent" id="BG-7_5"><sup>7.5</sup>&nbsp;I nie dał mu w&nbsp;niej dziedzictwa nawet na stopę <i>jego</i> nogi. Obiecał tylko, że da ją w&nbsp;posiadanie jemu i&nbsp;jego potomstwu po nim, gdy <i>jeszcze</i> nie miał dziecka.</p>
<p class="BibleIndent" id="BG-7_6"><sup>7.6</sup>&nbsp;I tak mu Bóg powiedział: Twoje potomstwo będzie przebywać w&nbsp;obcej ziemi, wezmą je w&nbsp;niewolę i&nbsp;będą je uciskać przez czterysta lat.</p>
<p class="BibleIndent" id="BG-7_7"><sup>7.7</sup>&nbsp;Lecz ten naród, u&nbsp;którego będzie w&nbsp;niewoli, ja będę sądził –&nbsp;powiedział Bóg. A&nbsp;potem wyjdą i&nbsp;będą mi służyć na tym miejscu.</p>
<p class="BibleIndent" id="BG-7_8"><sup>7.8</sup>&nbsp;I zawarł z&nbsp;nim przymierze obrzezania. Tak to <i>Abraham</i> spłodził Izaaka i&nbsp;obrzezał go ósmego dnia, a&nbsp;Izaak Jakuba, a&nbsp;Jakub dwunastu patriarchów.</p>
<p class="BibleIndent" id="BG-7_9"><sup>7.9</sup>&nbsp; A&nbsp;patriarchowie z&nbsp;zawiści sprzedali Józefa do Egiptu. Lecz Bóg był z&nbsp;nim.</p>
<p class="BibleIndent" id="BG-7_10"><sup>7.10</sup>&nbsp;I wyrwał go ze wszystkich jego utrapień, i&nbsp;dał mu łaskę i&nbsp;mądrość w&nbsp;oczach faraona, króla Egiptu, który ustanowił go przełożonym nad Egiptem i&nbsp;nad całym swoim domem.</p>
<p class="BibleIndent" id="BG-7_11"><sup>7.11</sup>&nbsp;Potem nastał głód i&nbsp;wielka niedola w&nbsp;całej ziemi Egiptu i&nbsp;Kanaan, a&nbsp;nasi ojcowie nie znajdowali żywności.</p>
<p class="BibleIndent" id="BG-7_12"><sup>7.12</sup>&nbsp; A&nbsp;gdy Jakub usłyszał, że w&nbsp;Egipcie jest zboże, wysłał naszych ojców pierwszy raz.</p>
<p class="BibleIndent" id="BG-7_13"><sup>7.13</sup>&nbsp; A&nbsp;za drugim <i>razem</i> Józef dał się poznać swoim braciom i&nbsp;faraon dowiedział się o&nbsp;rodzie Józefa.</p>
<p class="BibleIndent" id="BG-7_14"><sup>7.14</sup>&nbsp;Potem Józef posłał po swego ojca Jakuba i&nbsp;całą swoją rodzinę <i>liczącą</i> siedemdziesiąt pięć dusz.</p>
<p class="BibleIndent" id="BG-7_15"><sup>7.15</sup>&nbsp;Jakub przybył do Egiptu i&nbsp;<i>tam</i> umarł on sam i&nbsp;nasi ojcowie.</p>
<p class="BibleIndent" id="BG-7_16"><sup>7.16</sup>&nbsp;I zostali przeniesieni do Sychem i&nbsp;złożeni w&nbsp;grobie, który Abraham kupił za pieniądze u&nbsp;synów Chamora, <i>ojca</i> Sychema.</p>
<p class="BibleIndent" id="BG-7_17"><sup>7.17</sup>&nbsp;A gdy zbliżył się czas obietnicy, którą Bóg złożył Abrahamowi, lud w&nbsp;Egipcie rozrodził się i&nbsp;rozmnożył;</p>
<p class="BibleIndent" id="BG-7_18"><sup>7.18</sup>&nbsp;Aż nastał inny król, który nie znał Józefa.</p>
<p class="BibleIndent" id="BG-7_19"><sup>7.19</sup>&nbsp;Ten, działając podstępnie wobec naszego narodu, uciskał naszych ojców tak, że musieli porzucać swoje niemowlęta, żeby nie zostawały przy życiu.</p>
<p class="BibleIndent" id="BG-7_20"><sup>7.20</sup>&nbsp;W tym czasie urodził się Mojżesz, a&nbsp;był miły Bogu i&nbsp;wychowywano go przez trzy miesiące w&nbsp;domu jego ojca.</p>
<p class="BibleIndent" id="BG-7_21"><sup>7.21</sup>&nbsp; A&nbsp;gdy go porzucono, wzięła go córka faraona i&nbsp;wychowała go jak syna.</p>
<p class="BibleIndent" id="BG-7_22"><sup>7.22</sup>&nbsp;I wyuczono Mojżesza całej mądrości egipskiej, i&nbsp;był potężny w&nbsp;słowach i&nbsp;czynach.</p>
<p class="BibleIndent" id="BG-7_23"><sup>7.23</sup>&nbsp; A&nbsp;gdy miał czterdzieści lat, przyszło mu na myśl odwiedzić swych braci, synów Izraela.</p>
<p class="BibleIndent" id="BG-7_24"><sup>7.24</sup>&nbsp; A&nbsp;kiedy zobaczył, że jednemu z&nbsp;nich wyrządzano krzywdę, ujął się za nim i&nbsp;pomścił skrzywdzonego, zabijając Egipcjanina.</p>
<p class="BibleIndent" id="BG-7_25"><sup>7.25</sup>&nbsp;Sądził bowiem, że jego bracia zrozumieją, że Bóg przez jego ręce daje im wybawienie. Lecz oni nie zrozumieli.</p>
<p class="BibleIndent" id="BG-7_26"><sup>7.26</sup>&nbsp;Następnego dnia zjawił się wśród nich, gdy się ze sobą bili, i&nbsp;próbował ich pogodzić, mówiąc: Ludzie, jesteście braćmi, dlaczego krzywdzicie jeden drugiego?</p>
<p class="BibleIndent" id="BG-7_27"><sup>7.27</sup>&nbsp;Lecz ten, który krzywdził bliźniego, odepchnął go, mówiąc: Kto cię ustanowił wodzem i&nbsp;sędzią nad nami?</p>
<p class="BibleIndent" id="BG-7_28"><sup>7.28</sup>&nbsp;Czy chcesz mnie zabić, tak jak wczoraj zabiłeś Egipcjanina?</p>
<p class="BibleIndent" id="BG-7_29"><sup>7.29</sup>&nbsp;Na te słowa Mojżesz uciekł i&nbsp;był cudzoziemcem w&nbsp;ziemi Madian, gdzie spłodził dwóch synów.</p>
<p class="BibleIndent" id="BG-7_30"><sup>7.30</sup>&nbsp;Po czterdziestu latach ukazał mu się na pustyni góry Synaj anioł Pana w&nbsp;płomieniu ognia w&nbsp;krzaku.</p>
<p class="BibleIndent" id="BG-7_31"><sup>7.31</sup>&nbsp;Kiedy Mojżesz <i>to</i> ujrzał, zdziwił się na ten widok. A&nbsp;gdy podszedł, aby się <i>temu</i> przyjrzeć, rozległ się głos Pana:</p>
<p class="BibleIndent" id="BG-7_32"><sup>7.32</sup>&nbsp;Ja jestem Bogiem twoich ojców, Bogiem Abrahama, Bogiem Izaaka i&nbsp;Bogiem Jakuba. A&nbsp;Mojżesz zadrżał i&nbsp;nie śmiał się przypatrywać.</p>
<p class="BibleIndent" id="BG-7_33"><sup>7.33</sup>&nbsp;Wtedy Pan powiedział do niego: Zdejmij z&nbsp;nóg obuwie, bo miejsce, na którym stoisz, jest ziemią świętą.</p>
<p class="BibleIndent" id="BG-7_34"><sup>7.34</sup>&nbsp;Patrząc, widziałem utrapienie mego ludu, który jest w&nbsp;Egipcie, i&nbsp;słyszałem jego wzdychanie, i&nbsp;zstąpiłem, żeby go wybawić. Dlatego teraz chodź, poślę cię do Egiptu.</p>
<p class="BibleIndent" id="BG-7_35"><sup>7.35</sup>&nbsp;Tego Mojżesza, którego się wyparli, mówiąc: Któż cię ustanowił wodzem i&nbsp;sędzią? –&nbsp;tego Bóg posłał jako wodza i&nbsp;wybawiciela przez rękę anioła, który mu się ukazał w&nbsp;krzaku.</p>
<p class="BibleIndent" id="BG-7_36"><sup>7.36</sup>&nbsp;On wyprowadził ich, czyniąc cuda i&nbsp;znaki w&nbsp;ziemi Egiptu, nad Morzem Czerwonym i&nbsp;na pustyni <i>przez</i> czterdzieści lat.</p>
<p class="BibleIndent" id="BG-7_37"><sup>7.37</sup>&nbsp;To jest ten Mojżesz, który powiedział synom Izraela: Proroka jak ja wzbudzi wam Pan, wasz Bóg, spośród waszych braci. Jego będziecie słuchać.</p>
<p class="BibleIndent" id="BG-7_38"><sup>7.38</sup>&nbsp;On to był w&nbsp;zgromadzeniu na pustyni z&nbsp;aniołem, który mówił do niego na górze Synaj i&nbsp;z&nbsp;naszymi ojcami. On przyjął żywe słowa, aby nam je przekazać.</p>
<p class="BibleIndent" id="BG-7_39"><sup>7.39</sup>&nbsp;Lecz nasi ojcowie nie chcieli mu być posłuszni, ale odepchnęli go i&nbsp;zwrócili swoje serca ku Egiptowi.</p>
<p class="BibleIndent" id="BG-7_40"><sup>7.40</sup>&nbsp;Powiedzieli do Aarona: Zrób nam bogów, którzy będą szli przed nami, bo nie wiemy, co się stało z&nbsp;tym Mojżeszem, który nas wyprowadził z&nbsp;ziemi Egiptu.</p>
<p class="BibleIndent" id="BG-7_41"><sup>7.41</sup>&nbsp;I zrobili cielca w&nbsp;tych dniach, i&nbsp;złożyli ofiarę temu bożkowi, i&nbsp;cieszyli się dziełami swoich rąk.</p>
<p class="BibleIndent" id="BG-7_42"><sup>7.42</sup>&nbsp;Wtedy Bóg odwrócił się <i>od</i> <i>nich</i> i&nbsp;oddał ich w&nbsp;służbę zastępom nieba, jak jest napisane w&nbsp;księdze proroków: Czy mi składaliście zabite <i>zwierzęta</i> i&nbsp;inne ofiary na pustyni przez czterdzieści lat, domu Izraela?</p>
<p class="BibleIndent" id="BG-7_43"><sup>7.43</sup>&nbsp;Raczej obnosiliście namiot Molocha i&nbsp;gwiazdę waszego boga Remfana, wizerunki, które sobie zrobiliście, żeby oddawać im cześć. Dlatego zaprowadzę was poza Babilon.</p>
<p class="BibleIndent" id="BG-7_44"><sup>7.44</sup>&nbsp;Nasi ojcowie mieli na pustyni Namiot Świadectwa, jak zarządził ten, który powiedział Mojżeszowi, aby go uczynił według wzoru, który widział.</p>
<p class="BibleIndent" id="BG-7_45"><sup>7.45</sup>&nbsp;Nasi ojcowie z&nbsp;Jozuem wzięli go i&nbsp;wnieśli do posiadłości pogan, których Bóg wypędził sprzed oblicza naszych ojców, aż do dni Dawida;</p>
<p class="BibleIndent" id="BG-7_46"><sup>7.46</sup>&nbsp;Który znalazł łaskę przed Bogiem i&nbsp;prosił, aby mógł znaleźć przybytek dla Boga Jakuba.</p>
<p class="BibleIndent" id="BG-7_47"><sup>7.47</sup>&nbsp;Lecz Salomon zbudował mu dom.</p>
<p class="BibleIndent" id="BG-7_48"><sup>7.48</sup>&nbsp;Najwyższy jednak nie mieszka w&nbsp;świątyniach uczynionych ręką, jak mówi prorok:</p>
<p class="BibleIndent" id="BG-7_49"><sup>7.49</sup>&nbsp;Niebo jest moim tronem, a&nbsp;ziemia podnóżkiem moich stóp. Jakiż dom mi zbudujecie, mówi Pan, albo gdzie jest miejsce mego odpoczynku?</p>
<p class="BibleIndent" id="BG-7_50"><sup>7.50</sup>&nbsp;Czy tego wszystkiego nie uczyniła moja ręka?</p>
<p class="BibleIndent" id="BG-7_51"><sup>7.51</sup>&nbsp;<i>Ludzie</i> twardego karku, nieobrzezanego serca i&nbsp;uszu! Wy zawsze sprzeciwiacie się Duchowi Świętemu. Jak wasi ojcowie, <i>tak</i> i&nbsp;wy!</p>
<p class="BibleIndent" id="BG-7_52"><sup>7.52</sup>&nbsp;Którego z&nbsp;proroków nie prześladowali wasi ojcowie? Pozabijali też tych, którzy przepowiadali przyjście Sprawiedliwego, którego wy staliście się teraz zdrajcami i&nbsp;mordercami.</p>
<p class="BibleIndent" id="BG-7_53"><sup>7.53</sup>&nbsp;Wy, którzy otrzymaliście prawo przez rozporządzenie aniołów, lecz nie przestrzegaliście <i>go</i>.</p>
<p class="BibleIndent" id="BG-7_54"><sup>7.54</sup>&nbsp;Gdy to usłyszeli, wpadli w&nbsp;gniew i&nbsp;zgrzytali na niego zębami.</p>
<p class="BibleIndent" id="BG-7_55"><sup>7.55</sup>&nbsp; A&nbsp;on, pełen Ducha Świętego, patrzył uważnie w&nbsp;niebo i&nbsp;ujrzał chwałę Boga i&nbsp;Jezusa stojącego po prawicy Boga.</p>
<p class="BibleIndent" id="BG-7_56"><sup>7.56</sup>&nbsp;I powiedział: Oto widzę niebiosa otwarte i&nbsp;Syna Człowieczego stojącego po prawicy Boga.</p>
<p class="BibleIndent" id="BG-7_57"><sup>7.57</sup>&nbsp; A&nbsp;<i>oni</i> podnieśli wielki krzyk, zatkali sobie uszy i&nbsp;jednomyślnie się na niego rzucili.</p>
<p class="BibleIndent" id="BG-7_58"><sup>7.58</sup>&nbsp;Wyrzucili go poza miasto i&nbsp;kamienowali, a&nbsp;świadkowie złożyli swoje szaty u&nbsp;stóp młodzieńca zwanego Saulem.</p>
<p class="BibleIndent" id="BG-7_59"><sup>7.59</sup>&nbsp;Tak kamienowali Szczepana, modlącego się tymi słowy: Panie Jezu, przyjmij mojego ducha.</p>
<p class="BibleIndent" id="BG-7_60"><sup>7.60</sup>&nbsp; A&nbsp;upadłszy na kolana, zawołał donośnym głosem: Panie, nie poczytaj im tego za grzech. A&nbsp;gdy to powiedział, zasnął.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 8</a></h3>
<p class="BibleIndent" id="BG-8_1"><sup>8.1</sup>&nbsp; A&nbsp;Saul zgodził się na zabicie go. W&nbsp;tym czasie zaczęło się wielkie prześladowanie kościoła w&nbsp;Jerozolimie i&nbsp;wszyscy oprócz apostołów rozproszyli się po okolicach Judei i&nbsp;Samarii.</p>
<p class="BibleIndent" id="BG-8_2"><sup>8.2</sup>&nbsp;Szczepana zaś pogrzebali bogobojni ludzie i&nbsp;bardzo go opłakiwali.</p>
<p class="BibleIndent" id="BG-8_3"><sup>8.3</sup>&nbsp;Tymczasem Saul niszczył kościół. Wchodził do domów, wywlekał mężczyzn i&nbsp;kobiety i&nbsp;wtrącał ich do więzienia.</p>
<p class="BibleIndent" id="BG-8_4"><sup>8.4</sup>&nbsp; A&nbsp;ci, którzy się rozproszyli, szli wszędzie, głosząc słowo <i>Boże</i>.</p>
<p class="BibleIndent" id="BG-8_5"><sup>8.5</sup>&nbsp;Filip przybył do miasta Samarii i&nbsp;głosił im Chrystusa.</p>
<p class="BibleIndent" id="BG-8_6"><sup>8.6</sup>&nbsp;A lud jednomyślnie przyjmował to, co mówił Filip, gdy go słyszeli i&nbsp;widzieli cuda, które czynił.</p>
<p class="BibleIndent" id="BG-8_7"><sup>8.7</sup>&nbsp;Duchy nieczyste bowiem wychodziły z&nbsp;donośnym krzykiem z&nbsp;wielu, którzy <i>je</i> mieli. Wielu też sparaliżowanych i&nbsp;ułomnych zostało uzdrowionych.</p>
<p class="BibleIndent" id="BG-8_8"><sup>8.8</sup>&nbsp;I wielka radość zapanowała w&nbsp;tym mieście.</p>
<p class="BibleIndent" id="BG-8_9"><sup>8.9</sup>&nbsp; A&nbsp;pewien człowiek o&nbsp;imieniu Szymon, który wcześniej w&nbsp;tym mieście zajmował się czarami, mamił lud Samarii, twierdząc, że jest kimś wielkim.</p>
<p class="BibleIndent" id="BG-8_10"><sup>8.10</sup>&nbsp;Liczyli się z&nbsp;nim wszyscy od najmniejszego do największego, mówiąc: Ten <i>człowiek</i> jest tą wielką mocą Boga.</p>
<p class="BibleIndent" id="BG-8_11"><sup>8.11</sup>&nbsp; A&nbsp;liczyli się z&nbsp;nim dlatego, że od dłuższego czasu mamił ich <i>swoimi</i> czarami.</p>
<p class="BibleIndent" id="BG-8_12"><sup>8.12</sup>&nbsp; A&nbsp;gdy uwierzyli Filipowi, który głosił o&nbsp;królestwie Bożym i&nbsp;o&nbsp;imieniu Jezusa Chrystusa, chrzcili się zarówno mężczyźni, jak i&nbsp;kobiety.</p>
<p class="BibleIndent" id="BG-8_13"><sup>8.13</sup>&nbsp;Uwierzył też sam Szymon, a&nbsp;gdy się ochrzcił, trzymał się Filipa i&nbsp;zdumiewał się, widząc cuda i&nbsp;wielkie znaki, jakie się działy.</p>
<p class="BibleIndent" id="BG-8_14"><sup>8.14</sup>&nbsp;Kiedy apostołowie, którzy byli w&nbsp;Jerozolimie, usłyszeli, że Samaria przyjęła słowo Boże, wysłali do nich Piotra i&nbsp;Jana;</p>
<p class="BibleIndent" id="BG-8_15"><sup>8.15</sup>&nbsp;Którzy przyszli tam i&nbsp;modlili się za nich, aby otrzymali Ducha Świętego.</p>
<p class="BibleIndent" id="BG-8_16"><sup>8.16</sup>&nbsp;Na żadnego z&nbsp;nich bowiem jeszcze nie zstąpił. Byli tylko ochrzczeni w&nbsp;imię Pana Jezusa.</p>
<p class="BibleIndent" id="BG-8_17"><sup>8.17</sup>&nbsp;Wtedy kładli na nich ręce, a&nbsp;oni otrzymywali Ducha Świętego.</p>
<p class="BibleIndent" id="BG-8_18"><sup>8.18</sup>&nbsp; A&nbsp;gdy Szymon zobaczył, że Duch Święty był udzielany przez nakładanie rąk apostołów, przyniósł im pieniądze;</p>
<p class="BibleIndent" id="BG-8_19"><sup>8.19</sup>&nbsp;Mówiąc: Dajcie i&nbsp;mnie tę moc, aby <i>ten</i>, na kogo nałożę ręce, otrzymał Ducha Świętego.</p>
<p class="BibleIndent" id="BG-8_20"><sup>8.20</sup>&nbsp;I powiedział mu Piotr: Niech zginą z&nbsp;tobą twoje pieniądze, bo sądziłeś, że dar Boży można nabyć za pieniądze.</p>
<p class="BibleIndent" id="BG-8_21"><sup>8.21</sup>&nbsp;Nie masz w&nbsp;tej sprawie części ani udziału, bo twoje serce nie jest prawe przed Bogiem.</p>
<p class="BibleIndent" id="BG-8_22"><sup>8.22</sup>&nbsp;Dlatego pokutuj z&nbsp;tej twojej nieprawości i&nbsp;proś Boga, a&nbsp;może ci przebaczy zamysł twego serca.</p>
<p class="BibleIndent" id="BG-8_23"><sup>8.23</sup>&nbsp;Widzę bowiem, że jesteś <i>pogrążony</i> w&nbsp;goryczy żółci i&nbsp;w&nbsp;więzach nieprawości.</p>
<p class="BibleIndent" id="BG-8_24"><sup>8.24</sup>&nbsp;Wtedy Szymon odpowiedział: Módlcie się za mnie do Pana, aby nic z&nbsp;tego, co powiedzieliście, mnie nie spotkało.</p>
<p class="BibleIndent" id="BG-8_25"><sup>8.25</sup>&nbsp; A&nbsp;gdy dali świadectwo i&nbsp;opowiedzieli słowo Pana, udali się w&nbsp;drogę powrotną do Jerozolimy i&nbsp;głosili ewangelię w&nbsp;wielu wioskach samarytańskich.</p>
<p class="BibleIndent" id="BG-8_26"><sup>8.26</sup>&nbsp;Lecz anioł Pana powiedział do Filipa: Wstań i&nbsp;idź na południe, na drogę, która prowadzi z&nbsp;Jerozolimy do Gazy. Jest to <i>droga</i> pustynna.</p>
<p class="BibleIndent" id="BG-8_27"><sup>8.27</sup>&nbsp;Wstał więc i&nbsp;poszedł. A&nbsp;oto przyjechał do Jerozolimy oddać cześć <i>Bogu</i> Etiopczyk, eunuch, dostojnik królowej etiopskiej Kandaki, który zarządzał jej wszystkimi skarbami;</p>
<p class="BibleIndent" id="BG-8_28"><sup>8.28</sup>&nbsp;I wracał, a&nbsp;siedząc na swoim wozie, czytał proroka Izajasza.</p>
<p class="BibleIndent" id="BG-8_29"><sup>8.29</sup>&nbsp;A Duch powiedział do Filipa: Podejdź i&nbsp;przyłącz się do tego wozu.</p>
<p class="BibleIndent" id="BG-8_30"><sup>8.30</sup>&nbsp;Kiedy Filip podbiegł, usłyszał, jak tamten czyta proroka Izajasza, i&nbsp;zapytał: Rozumiesz, co czytasz?</p>
<p class="BibleIndent" id="BG-8_31"><sup>8.31</sup>&nbsp; A&nbsp;on odpowiedział: Jak mogę rozumieć, jeśli mi nikt nie wyjaśni? I&nbsp;zaprosił Filipa, aby wszedł i&nbsp;przy nim usiadł.</p>
<p class="BibleIndent" id="BG-8_32"><sup>8.32</sup>&nbsp; A&nbsp;czytał ten fragment Pisma: Jak owca na rzeź był prowadzony i&nbsp;jak baranek milczący wobec tego, który go strzyże, tak on nie otworzył swoich ust.</p>
<p class="BibleIndent" id="BG-8_33"><sup>8.33</sup>&nbsp;W jego poniżeniu pozbawiono go sądu, a&nbsp;któż wypowie jego ród? Jego życie bowiem zostało zabrane z&nbsp;ziemi.</p>
<p class="BibleIndent" id="BG-8_34"><sup>8.34</sup>&nbsp;I zapytał eunuch Filipa: Proszę cię, o&nbsp;kim to prorok mówi? Sam o&nbsp;sobie czy o&nbsp;kimś innym?</p>
<p class="BibleIndent" id="BG-8_35"><sup>8.35</sup>&nbsp;Wtedy Filip otworzył swe usta i&nbsp;zaczynając od tego <i>fragmentu</i> Pisma, głosił mu Jezusa.</p>
<p class="BibleIndent" id="BG-8_36"><sup>8.36</sup>&nbsp; A&nbsp;gdy jechali drogą, przybyli nad jakąś wodę. Wówczas eunuch powiedział: Oto woda; co stoi na przeszkodzie, żebym mógł być ochrzczony?</p>
<p class="BibleIndent" id="BG-8_37"><sup>8.37</sup>&nbsp;I powiedział Filip: Jeśli wierzysz z&nbsp;całego serca, możesz. <i>A</i> <i>on</i> odpowiedział: Wierzę, że Jezus Chrystus jest Synem Bożym.</p>
<p class="BibleIndent" id="BG-8_38"><sup>8.38</sup>&nbsp;Kazał więc zatrzymać wóz. Obaj, Filip i&nbsp;eunuch, zeszli do wody i&nbsp;ochrzcił go.</p>
<p class="BibleIndent" id="BG-8_39"><sup>8.39</sup>&nbsp; A&nbsp;gdy wyszli z&nbsp;wody, Duch Pański porwał Filipa i&nbsp;eunuch go więcej nie widział, ale jechał swoją drogą, radując się.</p>
<p class="BibleIndent" id="BG-8_40"><sup>8.40</sup>&nbsp;Filip zaś znalazł się w&nbsp;Azocie, a&nbsp;obchodząc wszystkie miasta, głosił ewangelię, aż dotarł do Cezarei.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 9</a></h3>
<p class="BibleIndent" id="BG-9_1"><sup>9.1</sup>&nbsp; A&nbsp;Saul, dysząc jeszcze groźbą i&nbsp;<i>chęcią</i> mordu wobec uczniów Pana, poszedł do najwyższego kapłana;</p>
<p class="BibleIndent" id="BG-9_2"><sup>9.2</sup>&nbsp;I prosił go o&nbsp;listy do synagog w&nbsp;Damaszku, aby <i>mógł</i>, jeśliby znalazł tam zwolenników tej drogi, zarówno mężczyzn, jak i&nbsp;kobiety, przyprowadzić ich związanych do Jerozolimy.</p>
<p class="BibleIndent" id="BG-9_3"><sup>9.3</sup>&nbsp; A&nbsp;gdy jadąc, zbliżał się do Damaszku, nagle olśniła go światłość z&nbsp;nieba.</p>
<p class="BibleIndent" id="BG-9_4"><sup>9.4</sup>&nbsp;Upadł na ziemię i&nbsp;usłyszał głos, który mówił do niego: Saulu, Saulu, dlaczego mnie prześladujesz?</p>
<p class="BibleIndent" id="BG-9_5"><sup>9.5</sup>&nbsp;Wtedy zapytał: Kim jesteś, Panie? A&nbsp;Pan odpowiedział: Ja jestem Jezus, którego ty prześladujesz. Trudno ci wierzgać przeciw ościeniowi.</p>
<p class="BibleIndent" id="BG-9_6"><sup>9.6</sup>&nbsp; A&nbsp;<i>Saul</i>, drżąc i&nbsp;bojąc się, powiedział: Panie, co chcesz, abym zrobił? A&nbsp;Pan do niego: Wstań i&nbsp;idź do miasta, a&nbsp;<i>tam</i> <i>ci</i> powiedzą, co masz robić.</p>
<p class="BibleIndent" id="BG-9_7"><sup>9.7</sup>&nbsp; A&nbsp;mężczyźni, którzy byli z&nbsp;nim w&nbsp;drodze, stanęli oniemiali. Słyszeli bowiem głos, lecz nikogo nie widzieli.</p>
<p class="BibleIndent" id="BG-9_8"><sup>9.8</sup>&nbsp;I podniósł się Saul z&nbsp;ziemi, a&nbsp;gdy otworzył oczy, nikogo nie <i>mógł</i> widzieć. Wtedy wzięli go za rękę i&nbsp;zaprowadzili do Damaszku.</p>
<p class="BibleIndent" id="BG-9_9"><sup>9.9</sup>&nbsp;Trzy dni <i>nic</i> nie widział i&nbsp;nie jadł ani nie pił.</p>
<p class="BibleIndent" id="BG-9_10"><sup>9.10</sup>&nbsp; A&nbsp;w&nbsp;Damaszku był pewien uczeń, imieniem Ananiasz. I&nbsp;powiedział do niego Pan w&nbsp;widzeniu: Ananiaszu! A&nbsp;on odpowiedział: Oto ja, Panie.</p>
<p class="BibleIndent" id="BG-9_11"><sup>9.11</sup>&nbsp; A&nbsp;Pan <i>powiedział</i> do niego: Wstań i&nbsp;idź na ulicę, którą nazywają Prostą, i&nbsp;zapytaj w&nbsp;domu Judy o&nbsp;Saula z&nbsp;Tarsu, oto bowiem się modli.</p>
<p class="BibleIndent" id="BG-9_12"><sup>9.12</sup>&nbsp;I ujrzał w&nbsp;widzeniu człowieka imieniem Ananiasz, wchodzącego i&nbsp;kładącego na nim rękę, aby odzyskał wzrok.</p>
<p class="BibleIndent" id="BG-9_13"><sup>9.13</sup>&nbsp;Ananiasz zaś odpowiedział: Panie, słyszałem od wielu, ile złego wyrządził ten człowiek twoim świętym w&nbsp;Jerozolimie.</p>
<p class="BibleIndent" id="BG-9_14"><sup>9.14</sup>&nbsp;Tutaj także ma władzę od najwyższych kapłanów uwięzić wszystkich, którzy wzywają twego imienia.</p>
<p class="BibleIndent" id="BG-9_15"><sup>9.15</sup>&nbsp;Lecz Pan powiedział do niego: Idź, bo on jest moim wybranym naczyniem, aby zanieść moje imię do pogan, królów i&nbsp;synów Izraela.</p>
<p class="BibleIndent" id="BG-9_16"><sup>9.16</sup>&nbsp;Ja bowiem pokażę mu, jak wiele musi wycierpieć dla mego imienia.</p>
<p class="BibleIndent" id="BG-9_17"><sup>9.17</sup>&nbsp;Wtedy Ananiasz poszedł, wszedł do domu, położył na nim ręce i&nbsp;powiedział: Saulu, bracie, Pan mnie posłał –&nbsp;Jezus, który ci się ukazał w&nbsp;drodze, którą jechałeś –&nbsp;żebyś odzyskał wzrok i&nbsp;został napełniony Duchem Świętym.</p>
<p class="BibleIndent" id="BG-9_18"><sup>9.18</sup>&nbsp;I natychmiast spadły z&nbsp;jego oczu jakby łuski, i&nbsp;zaraz przejrzał, wstał i&nbsp;został ochrzczony.</p>
<p class="BibleIndent" id="BG-9_19"><sup>9.19</sup>&nbsp;A gdy zjadł, odzyskał siły. I&nbsp;Saul przebywał przez kilka dni z&nbsp;uczniami, którzy byli w&nbsp;Damaszku.</p>
<p class="BibleIndent" id="BG-9_20"><sup>9.20</sup>&nbsp;I zaraz w&nbsp;synagogach zaczął głosić Chrystusa, że on jest Synem Bożym.</p>
<p class="BibleIndent" id="BG-9_21"><sup>9.21</sup>&nbsp;A wszyscy, którzy go słuchali, ze zdziwieniem pytali: Czy to nie jest ten, który w&nbsp;Jerozolimie tępił tych, którzy wzywali tego imienia, i&nbsp;przybył tu po to, aby ich związać i&nbsp;zaprowadzić do naczelnych kapłanów?</p>
<p class="BibleIndent" id="BG-9_22"><sup>9.22</sup>&nbsp; A&nbsp;Saul coraz bardziej się wzmacniał i&nbsp;wprawiał w&nbsp;zakłopotanie Żydów, którzy mieszkali w&nbsp;Damaszku, dowodząc, że ten jest Chrystusem.</p>
<p class="BibleIndent" id="BG-9_23"><sup>9.23</sup>&nbsp;A po upływie wielu dni Żydzi postanowili go zabić.</p>
<p class="BibleIndent" id="BG-9_24"><sup>9.24</sup>&nbsp;Saul jednak dowiedział się o&nbsp;ich zasadzce. A&nbsp;strzegli bram we dnie i&nbsp;w&nbsp;nocy, aby go zabić.</p>
<p class="BibleIndent" id="BG-9_25"><sup>9.25</sup>&nbsp;Lecz uczniowie zabrali go w&nbsp;nocy i&nbsp;spuścili w&nbsp;koszu po sznurze przez mur.</p>
<p class="BibleIndent" id="BG-9_26"><sup>9.26</sup>&nbsp; A&nbsp;gdy Saul przybył do Jerozolimy, usiłował przyłączyć się do uczniów, ale wszyscy się go bali, nie wierząc, że jest uczniem.</p>
<p class="BibleIndent" id="BG-9_27"><sup>9.27</sup>&nbsp;Lecz Barnaba przyjął go, zaprowadził do apostołów i&nbsp;opowiedział im, jak <i>on</i> w&nbsp;drodze ujrzał Pana, który mówił do niego, i&nbsp;jak w&nbsp;Damaszku z&nbsp;odwagą głosił w&nbsp;imieniu Jezusa.</p>
<p class="BibleIndent" id="BG-9_28"><sup>9.28</sup>&nbsp;I przebywał z&nbsp;nimi w&nbsp;Jerozolimie.</p>
<p class="BibleIndent" id="BG-9_29"><sup>9.29</sup>&nbsp;Z odwagą też mówił w&nbsp;imieniu Pana Jezusa i&nbsp;rozprawiał z&nbsp;hellenistami, a&nbsp;oni usiłowali go zabić.</p>
<p class="BibleIndent" id="BG-9_30"><sup>9.30</sup>&nbsp;Bracia jednak dowiedzieli się o&nbsp;tym, wyprawili go do Cezarei i&nbsp;odesłali do Tarsu.</p>
<p class="BibleIndent" id="BG-9_31"><sup>9.31</sup>&nbsp; A&nbsp;tak kościoły w&nbsp;całej Judei, Galilei i&nbsp;Samarii cieszyły się pokojem, budując się i&nbsp;żyjąc w&nbsp;bojaźni Pańskiej, i&nbsp;rozrastały się przez pociechę Ducha Świętego.</p>
<p class="BibleIndent" id="BG-9_32"><sup>9.32</sup>&nbsp;I stało się, gdy Piotr odwiedzał wszystkich, że przyszedł też do świętych, którzy mieszkali w&nbsp;Liddzie.</p>
<p class="BibleIndent" id="BG-9_33"><sup>9.33</sup>&nbsp;Spotkał tam pewnego człowieka imieniem Eneasz, który był sparaliżowany i&nbsp;od ośmiu lat leżał w&nbsp;łóżku.</p>
<p class="BibleIndent" id="BG-9_34"><sup>9.34</sup>&nbsp;I powiedział mu Piotr: Eneaszu, Jezus Chrystus cię uzdrawia. Wstań i&nbsp;zaściel swoje <i>łóżko</i>. I&nbsp;natychmiast wstał.</p>
<p class="BibleIndent" id="BG-9_35"><sup>9.35</sup>&nbsp; A&nbsp;wszyscy mieszkańcy Liddy i&nbsp;Saronu widzieli go i&nbsp;nawrócili się do Pana.</p>
<p class="BibleIndent" id="BG-9_36"><sup>9.36</sup>&nbsp;Mieszkała też w&nbsp;Jafie pewna uczennica o&nbsp;imieniu Tabita, co znaczy Dorkas. Jej <i>ż</i><i>ycie</i> wypełnione było dobrymi uczynkami i&nbsp;udzielaniem jałmużny.</p>
<p class="BibleIndent" id="BG-9_37"><sup>9.37</sup>&nbsp;I stało się w&nbsp;tych dniach, że zachorowała i&nbsp;umarła. Obmyto ją i&nbsp;położono w&nbsp;sali na piętrze.</p>
<p class="BibleIndent" id="BG-9_38"><sup>9.38</sup>&nbsp;A ponieważ Lidda leży blisko Jafy, gdy uczniowie usłyszeli, że jest tam Piotr, posłali do niego dwóch ludzi, prosząc, aby nie zwlekał z&nbsp;przyjściem do nich.</p>
<p class="BibleIndent" id="BG-9_39"><sup>9.39</sup>&nbsp;Wtedy Piotr wstał i&nbsp;poszedł z&nbsp;nimi, a&nbsp;gdy przyszedł, wprowadzili go do sali na piętrze. Obstąpiły go wszystkie wdowy, płacząc i&nbsp;pokazując tuniki i&nbsp;płaszcze, które Dorkas im robiła, gdy była z&nbsp;nimi.</p>
<p class="BibleIndent" id="BG-9_40"><sup>9.40</sup>&nbsp; A&nbsp;Piotr wygonił wszystkich, klęknął i&nbsp;modlił się. Potem zwrócił się do zmarłej i&nbsp;powiedział: Tabito, wstań! A&nbsp;ona otworzyła oczy i&nbsp;zobaczywszy Piotra, usiadła.</p>
<p class="BibleIndent" id="BG-9_41"><sup>9.41</sup>&nbsp;<i>On</i> podał jej rękę i&nbsp;podniósł ją, a&nbsp;zawoławszy świętych i&nbsp;wdowy, pokazał ją żywą.</p>
<p class="BibleIndent" id="BG-9_42"><sup>9.42</sup>&nbsp;I rozniosło się to po całej Jafie, i&nbsp;wielu uwierzyło w&nbsp;Pana.</p>
<p class="BibleIndent" id="BG-9_43"><sup>9.43</sup>&nbsp;Piotr zaś został przez wiele dni w&nbsp;Jafie u&nbsp;niejakiego Szymona, garbarza.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 10</a></h3>
<p class="BibleIndent" id="BG-10_1"><sup>10.1</sup>&nbsp; A&nbsp;w&nbsp;Cezarei był pewien człowiek imieniem Korneliusz, setnik z&nbsp;oddziału zwanego Italskim;</p>
<p class="BibleIndent" id="BG-10_2"><sup>10.2</sup>&nbsp;Pobożny i&nbsp;bojący się Boga wraz z&nbsp;całym swoim domem. Dawał on wielkie jałmużny ludowi i&nbsp;zawsze modlił się do Boga.</p>
<p class="BibleIndent" id="BG-10_3"><sup>10.3</sup>&nbsp;Około dziewiątej godziny dnia ujrzał wyraźnie w&nbsp;widzeniu anioła Boga, który przyszedł do niego i&nbsp;powiedział: Korneliuszu!</p>
<p class="BibleIndent" id="BG-10_4"><sup>10.4</sup>&nbsp;A on uważnie patrzył na niego i&nbsp;będąc przestraszonym, zapytał: Co, Panie? I&nbsp;odpowiedział mu: Twoje modlitwy i&nbsp;jałmużny dotarły przed oblicze Boga jako przypomnienie.</p>
<p class="BibleIndent" id="BG-10_5"><sup>10.5</sup>&nbsp;Dlatego teraz poślij mężczyzn do Jafy i&nbsp;sprowadź Szymona, zwanego Piotrem.</p>
<p class="BibleIndent" id="BG-10_6"><sup>10.6</sup>&nbsp;Zatrzymał się on u&nbsp;pewnego Szymona, garbarza, który ma dom nad morzem. On ci powie, co masz robić.</p>
<p class="BibleIndent" id="BG-10_7"><sup>10.7</sup>&nbsp; A&nbsp;gdy anioł, który mówił z&nbsp;Korneliuszem, odszedł, <i>ten</i> zawołał dwóch swoich sług i&nbsp;pobożnego żołnierza spośród tych, którzy stale mu posługiwali;</p>
<p class="BibleIndent" id="BG-10_8"><sup>10.8</sup>&nbsp;I opowiedziawszy im wszystko, posłał ich do Jafy.</p>
<p class="BibleIndent" id="BG-10_9"><sup>10.9</sup>&nbsp; A&nbsp;nazajutrz, gdy byli w&nbsp;drodze i&nbsp;zbliżali się do miasta, około godziny szóstej Piotr wszedł na dach, aby się modlić.</p>
<p class="BibleIndent" id="BG-10_10"><sup>10.10</sup>&nbsp; A&nbsp;będąc głodnym, chciał <i>coś</i> zjeść. Gdy zaś przygotowywano <i>mu</i> <i>posiłek</i>, wpadł w&nbsp;zachwycenie.</p>
<p class="BibleIndent" id="BG-10_11"><sup>10.11</sup>&nbsp;Zobaczył otwarte niebo i&nbsp;zstępujący na niego jakiś przedmiot, podobny do wielkiego płótna, związany <i>ze</i> <i>sobą</i> czterema końcami i&nbsp;spuszczany ku ziemi.</p>
<p class="BibleIndent" id="BG-10_12"><sup>10.12</sup>&nbsp;Były w&nbsp;nim wszelkie czworonożne <i>zwierzęta</i> ziemskie, bestie, gady i&nbsp;ptaki nieba.</p>
<p class="BibleIndent" id="BG-10_13"><sup>10.13</sup>&nbsp;I odezwał się do niego głos: Wstań, Piotrze, zabijaj i&nbsp;jedz.</p>
<p class="BibleIndent" id="BG-10_14"><sup>10.14</sup>&nbsp; A&nbsp;Piotr odpowiedział: Żadną miarą, Panie, bo nigdy nie jadłem niczego pospolitego lub nieczystego.</p>
<p class="BibleIndent" id="BG-10_15"><sup>10.15</sup>&nbsp;Wtedy znowu, po raz drugi dobiegł go głos: Tego, co Bóg oczyścił, ty nie uważaj za nieczyste.</p>
<p class="BibleIndent" id="BG-10_16"><sup>10.16</sup>&nbsp;I stało się tak trzy razy. Wówczas ten przedmiot został z&nbsp;powrotem wzięty do nieba.</p>
<p class="BibleIndent" id="BG-10_17"><sup>10.17</sup>&nbsp; A&nbsp;gdy Piotr zastanawiał się, co ma oznaczać widzenie, które miał, oto mężczyźni wysłani przez Korneliusza, dopytawszy się o&nbsp;dom Szymona, stanęli przed bramą;</p>
<p class="BibleIndent" id="BG-10_18"><sup>10.18</sup>&nbsp;I zawołali, pytając, czy tam przebywa Szymon, zwany Piotrem.</p>
<p class="BibleIndent" id="BG-10_19"><sup>10.19</sup>&nbsp; A&nbsp;gdy Piotr rozmyślał o&nbsp;tym widzeniu, powiedział do niego Duch: Szukają cię trzej mężczyźni.</p>
<p class="BibleIndent" id="BG-10_20"><sup>10.20</sup>&nbsp;Dlatego wstań, zejdź i&nbsp;idź z&nbsp;nimi bez wahania, bo ja ich posłałem.</p>
<p class="BibleIndent" id="BG-10_21"><sup>10.21</sup>&nbsp;Wtedy Piotr zszedł do mężczyzn, którzy zostali do niego posłani przez Korneliusza, i&nbsp;powiedział: Ja jestem tym, którego szukacie. Z&nbsp;jakiego powodu przyszliście?</p>
<p class="BibleIndent" id="BG-10_22"><sup>10.22</sup>&nbsp; A&nbsp;oni odpowiedzieli: Setnik Korneliusz, człowiek sprawiedliwy i&nbsp;bojący się Boga, mający dobre świadectwo od całego narodu żydowskiego, w&nbsp;widzeniu otrzymał przez świętego anioła polecenie, aby cię wezwał do swego domu i&nbsp;wysłuchał twoich słów.</p>
<p class="BibleIndent" id="BG-10_23"><sup>10.23</sup>&nbsp;Wtedy zawołał ich do domu i&nbsp;udzielił gościny. A&nbsp;następnego dnia Piotr wyruszył z&nbsp;nimi i&nbsp;niektórzy bracia z&nbsp;Jafy towarzyszyli mu.</p>
<p class="BibleIndent" id="BG-10_24"><sup>10.24</sup>&nbsp; A&nbsp;nazajutrz weszli do Cezarei. Korneliusz zaś czekał na nich, zwoławszy swoich krewnych i&nbsp;bliskich przyjaciół.</p>
<p class="BibleIndent" id="BG-10_25"><sup>10.25</sup>&nbsp; A&nbsp;gdy Piotr wchodził, Korneliusz wyszedł mu naprzeciw, padł mu do nóg i&nbsp;oddał <i>mu</i> pokłon.</p>
<p class="BibleIndent" id="BG-10_26"><sup>10.26</sup>&nbsp;Lecz Piotr podniósł go, mówiąc: Wstań, ja też jestem człowiekiem.</p>
<p class="BibleIndent" id="BG-10_27"><sup>10.27</sup>&nbsp; A&nbsp;rozmawiając z&nbsp;nim, wszedł i&nbsp;zastał wielu zebranych.</p>
<p class="BibleIndent" id="BG-10_28"><sup>10.28</sup>&nbsp;I powiedział do nich: Wiecie, że nie wolno Żydowi przestawać z&nbsp;cudzoziemcem albo przychodzić do niego. Lecz Bóg mi pokazał, żebym żadnego człowieka nie nazywał pospolitym lub nieczystym.</p>
<p class="BibleIndent" id="BG-10_29"><sup>10.29</sup>&nbsp;Dlatego też, będąc wezwany, przyszedłem bez sprzeciwu. Pytam więc: Dlaczego mnie wezwaliście?</p>
<p class="BibleIndent" id="BG-10_30"><sup>10.30</sup>&nbsp; A&nbsp;Korneliusz odpowiedział: Cztery dni temu pościłem aż do tej godziny, a&nbsp;gdy o&nbsp;godzinie dziewiątej modliłem się w&nbsp;swoim domu, stanął przede mną <i>pewien</i> mąż w&nbsp;jasnej szacie;</p>
<p class="BibleIndent" id="BG-10_31"><sup>10.31</sup>&nbsp;I powiedział: Korneliuszu, twoja modlitwa została wysłuchana, a&nbsp;twoje jałmużny dotarły przed oblicze Boga jako przypomnienie.</p>
<p class="BibleIndent" id="BG-10_32"><sup>10.32</sup>&nbsp;Dlatego poślij do Jafy i&nbsp;wezwij Szymona, zwanego Piotrem. Zatrzymał się on w&nbsp;domu Szymona, garbarza, nad morzem. Gdy przyjdzie, będzie z&nbsp;tobą mówić.</p>
<p class="BibleIndent" id="BG-10_33"><sup>10.33</sup>&nbsp;Natychmiast więc posłałem po ciebie, a&nbsp;ty dobrze zrobiłeś, że przyszedłeś. A&nbsp;teraz jesteśmy <i>tu</i> wszyscy obecni przed Bogiem, aby słuchać wszystkiego, co ci Bóg nakazał.</p>
<p class="BibleIndent" id="BG-10_34"><sup>10.34</sup>&nbsp;Wtedy Piotr otworzył usta i&nbsp;powiedział: Prawdziwie dostrzegam, że Bóg nie ma względu na osoby;</p>
<p class="BibleIndent" id="BG-10_35"><sup>10.35</sup>&nbsp;Ale w&nbsp;każdym narodzie miły jest mu ten, kto się go boi i&nbsp;czyni to, co sprawiedliwe.</p>
<p class="BibleIndent" id="BG-10_36"><sup>10.36</sup>&nbsp;<i>A</i> <i>jeśli</i> <i>chodzi</i> <i>o</i> słowo, które posłał synom Izraela, zwiastując pokój przez Jezusa Chrystusa, który jest Panem wszystkich;</p>
<p class="BibleIndent" id="BG-10_37"><sup>10.37</sup>&nbsp;Wy wiecie, co się działo w&nbsp;całej Judei, począwszy od Galilei, po chrzcie, który głosił Jan;</p>
<p class="BibleIndent" id="BG-10_38"><sup>10.38</sup>&nbsp;Jak Bóg namaścił Duchem Świętym i&nbsp;mocą Jezusa z&nbsp;Nazaretu, który chodził, czyniąc dobrze i&nbsp;uzdrawiając wszystkich opanowanych przez diabła, bo Bóg był z&nbsp;nim.</p>
<p class="BibleIndent" id="BG-10_39"><sup>10.39</sup>&nbsp; A&nbsp;my jesteśmy świadkami tego wszystkiego, co czynił w&nbsp;ziemi judzkiej i&nbsp;w&nbsp;Jerozolimie. Jego to zabili, zawiesiwszy na drzewie.</p>
<p class="BibleIndent" id="BG-10_40"><sup>10.40</sup>&nbsp;Jego <i>też</i> wskrzesił Bóg trzeciego dnia i&nbsp;sprawił, żeby się objawił;</p>
<p class="BibleIndent" id="BG-10_41"><sup>10.41</sup>&nbsp;Nie całemu ludowi, ale świadkom przedtem wybranym przez Boga, nam, którzy z&nbsp;nim jedliśmy i&nbsp;piliśmy po jego zmartwychwstaniu.</p>
<p class="BibleIndent" id="BG-10_42"><sup>10.42</sup>&nbsp;Nakazał nam też głosić ludowi i&nbsp;świadczyć, że on jest ustanowionym przez Boga sędzią żywych i&nbsp;umarłych.</p>
<p class="BibleIndent" id="BG-10_43"><sup>10.43</sup>&nbsp;Temu wszyscy prorocy wydają świadectwo, że przez jego imię każdy, kto w&nbsp;niego wierzy, otrzyma przebaczenie grzechów.</p>
<p class="BibleIndent" id="BG-10_44"><sup>10.44</sup>&nbsp; A&nbsp;gdy jeszcze Piotr mówił te słowa, Duch Święty zstąpił na wszystkich słuchających tej mowy.</p>
<p class="BibleIndent" id="BG-10_45"><sup>10.45</sup>&nbsp;I zdziwili się ci wierzący pochodzący z&nbsp;obrzezania, którzy przyszli z&nbsp;Piotrem, że dar Ducha Świętego został wylany także na pogan.</p>
<p class="BibleIndent" id="BG-10_46"><sup>10.46</sup>&nbsp;Słyszeli ich bowiem mówiących językami i&nbsp;wielbiących Boga. Wtedy Piotr się odezwał:</p>
<p class="BibleIndent" id="BG-10_47"><sup>10.47</sup>&nbsp;Czy ktoś może odmówić wody, żeby byli ochrzczeni ci, którzy otrzymali Ducha Świętego jak i&nbsp;my?</p>
<p class="BibleIndent" id="BG-10_48"><sup>10.48</sup>&nbsp;I nakazał ochrzcić ich w&nbsp;imię Pana. I&nbsp;prosili go, aby <i>u</i> <i>nich</i> został kilka dni.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 11</a></h3>
<p class="BibleIndent" id="BG-11_1"><sup>11.1</sup>&nbsp;Apostołowie i&nbsp;bracia, którzy byli w&nbsp;Judei, usłyszeli, że również poganie przyjęli słowo Boże.</p>
<p class="BibleIndent" id="BG-11_2"><sup>11.2</sup>&nbsp; A&nbsp;gdy Piotr przybył do Jerozolimy, spierali się z&nbsp;nim ci, którzy pochodzili z&nbsp;obrzezania;</p>
<p class="BibleIndent" id="BG-11_3"><sup>11.3</sup>&nbsp;Mówiąc: Wszedłeś do ludzi nieobrzezanych i&nbsp;jadłeś z&nbsp;nimi.</p>
<p class="BibleIndent" id="BG-11_4"><sup>11.4</sup>&nbsp;Wtedy Piotr zaczął po kolei im wyjaśniać:</p>
<p class="BibleIndent" id="BG-11_5"><sup>11.5</sup>&nbsp;Będąc w&nbsp;mieście Jafie, modliłem się i&nbsp;w&nbsp;zachwyceniu miałem widzenie –&nbsp;jakiś przedmiot zstępujący, jakby wielkie płótno, za cztery rogi <i>uwiązane</i> <i>i</i> spuszczone z&nbsp;nieba, i&nbsp;dotarło aż do mnie.</p>
<p class="BibleIndent" id="BG-11_6"><sup>11.6</sup>&nbsp;Wpatrzywszy się w&nbsp;nie uważnie, przyjrzałem się i&nbsp;zobaczyłem czworonożne <i>zwierzęta</i> ziemskie, bestie, gady i&nbsp;ptaki nieba.</p>
<p class="BibleIndent" id="BG-11_7"><sup>11.7</sup>&nbsp;I usłyszałem głos mówiący do mnie: Wstań, Piotrze, zabijaj i&nbsp;jedz.</p>
<p class="BibleIndent" id="BG-11_8"><sup>11.8</sup>&nbsp;I odpowiedziałem: Żadną miarą, Panie, bo nigdy niczego pospolitego lub nieczystego nie wziąłem do ust.</p>
<p class="BibleIndent" id="BG-11_9"><sup>11.9</sup>&nbsp;Wtedy głos z&nbsp;nieba odezwał się po raz drugi: Tego, co Bóg oczyścił, nie uważaj za nieczyste.</p>
<p class="BibleIndent" id="BG-11_10"><sup>11.10</sup>&nbsp; A&nbsp;to się stało trzy razy, po czym to wszystko zostało wciągnięte z&nbsp;powrotem do nieba.</p>
<p class="BibleIndent" id="BG-11_11"><sup>11.11</sup>&nbsp;I zaraz trzej mężczyźni posłani do mnie z&nbsp;Cezarei stanęli przed domem, w&nbsp;którym byłem.</p>
<p class="BibleIndent" id="BG-11_12"><sup>11.12</sup>&nbsp;I powiedział mi Duch, abym z&nbsp;nimi poszedł bez wahania. Szło też ze mną tych sześciu braci i&nbsp;weszliśmy do domu tego człowieka.</p>
<p class="BibleIndent" id="BG-11_13"><sup>11.13</sup>&nbsp;On nam opowiedział, jak ujrzał w&nbsp;swoim domu anioła, który stanął i&nbsp;powiedział do niego: Poślij ludzi do Jafy i&nbsp;przywołaj Szymona, zwanego Piotrem.</p>
<p class="BibleIndent" id="BG-11_14"><sup>11.14</sup>&nbsp;On ci powie słowa, przez które będziesz zbawiony, ty i&nbsp;cały twój dom.</p>
<p class="BibleIndent" id="BG-11_15"><sup>11.15</sup>&nbsp; A&nbsp;gdy zacząłem mówić, zstąpił na nich Duch Święty, tak jak na nas na początku.</p>
<p class="BibleIndent" id="BG-11_16"><sup>11.16</sup>&nbsp;I przypomniałem słowo Pana, gdy powiedział: Jan chrzcił wodą, ale wy będziecie ochrzczeni Duchem Świętym.</p>
<p class="BibleIndent" id="BG-11_17"><sup>11.17</sup>&nbsp;Jeśli więc Bóg dał im ten sam dar co nam, którzy uwierzyliśmy w&nbsp;Pana Jezusa Chrystusa, kim ja jestem, abym mógł zabronić Bogu?</p>
<p class="BibleIndent" id="BG-11_18"><sup>11.18</sup>&nbsp; A&nbsp;usłyszawszy to, uspokoili się i&nbsp;chwalili Boga, mówiąc: A&nbsp;więc i&nbsp;poganom dał Bóg pokutę ku życiu.</p>
<p class="BibleIndent" id="BG-11_19"><sup>11.19</sup>&nbsp;Lecz ci, których rozproszyło prześladowanie, jakie wybuchło z&nbsp;powodu Szczepana, dotarli aż do Fenicji, na Cypr i&nbsp;do Antiochii, nie głosząc słowa <i>Bożego</i> nikomu, tylko Żydom.</p>
<p class="BibleIndent" id="BG-11_20"><sup>11.20</sup>&nbsp; A&nbsp;niektórzy z&nbsp;nich, mężczyźni z&nbsp;Cypru i&nbsp;Cyreny, gdy przybyli do Antiochii, mówili do hellenistów, głosząc Pana Jezusa.</p>
<p class="BibleIndent" id="BG-11_21"><sup>11.21</sup>&nbsp;I była z&nbsp;nimi ręka Pana, a&nbsp;wielka ich liczba uwierzyła i&nbsp;nawróciła się do Pana.</p>
<p class="BibleIndent" id="BG-11_22"><sup>11.22</sup>&nbsp;I wieść o&nbsp;nich dotarła do uszu kościoła, który był w&nbsp;Jerozolimie. I&nbsp;posłano Barnabę aż do Antiochii.</p>
<p class="BibleIndent" id="BG-11_23"><sup>11.23</sup>&nbsp;Gdy tam przybył i&nbsp;ujrzał łaskę Boga, uradował się i&nbsp;zachęcał wszystkich, aby zgodnie z&nbsp;postanowieniem serca trwali przy Panu.</p>
<p class="BibleIndent" id="BG-11_24"><sup>11.24</sup>&nbsp;Był to bowiem mąż dobry, pełen Ducha Świętego i&nbsp;wiary. I&nbsp;przybyło Panu mnóstwo <i>ludzi</i>.</p>
<p class="BibleIndent" id="BG-11_25"><sup>11.25</sup>&nbsp;Potem Barnaba udał się do Tarsu, aby szukać Saula.</p>
<p class="BibleIndent" id="BG-11_26"><sup>11.26</sup>&nbsp; A&nbsp;gdy go znalazł, przyprowadził go do Antiochii. Przez cały rok zbierali się z&nbsp;tym kościołem i&nbsp;nauczali wielu <i>ludzi</i>. W&nbsp;Antiochii też po raz pierwszy uczniów nazwano chrześcijanami.</p>
<p class="BibleIndent" id="BG-11_27"><sup>11.27</sup>&nbsp; A&nbsp;w&nbsp;tych dniach przybyli z&nbsp;Jerozolimy do Antiochii prorocy.</p>
<p class="BibleIndent" id="BG-11_28"><sup>11.28</sup>&nbsp;I jeden z&nbsp;nich, imieniem Agabos, powstał i&nbsp;oznajmił przez Ducha, że w&nbsp;całej ziemi nastanie wielki głód. Nastał on za cesarza Klaudiusza.</p>
<p class="BibleIndent" id="BG-11_29"><sup>11.29</sup>&nbsp;Wtedy uczniowie, każdy z&nbsp;nich według swoich możliwości, postanowili posłać pomoc do braci, którzy mieszkali w&nbsp;Judei.</p>
<p class="BibleIndent" id="BG-11_30"><sup>11.30</sup>&nbsp;Tak też zrobili, posyłając <i>ją</i> starszym przez ręce Barnaby i&nbsp;Saula.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 12</a></h3>
<p class="BibleIndent" id="BG-12_1"><sup>12.1</sup>&nbsp;W tym czasie król Herod zaczął gnębić niektórych <i>członków</i> kościoła.</p>
<p class="BibleIndent" id="BG-12_2"><sup>12.2</sup>&nbsp;I zabił mieczem Jakuba, brata Jana.</p>
<p class="BibleIndent" id="BG-12_3"><sup>12.3</sup>&nbsp;Widząc, że to podobało się Żydom, postanowił schwytać także Piotra. A&nbsp;były to dni Przaśników.</p>
<p class="BibleIndent" id="BG-12_4"><sup>12.4</sup>&nbsp;Kiedy go schwytał, wtrącił go do więzienia i&nbsp;oddał pod straż szesnastu żołnierzom, zamierzając po <i>święcie</i> Paschy wydać go ludowi.</p>
<p class="BibleIndent" id="BG-12_5"><sup>12.5</sup>&nbsp;Strzeżono więc Piotra w&nbsp;więzieniu, a&nbsp;kościół nieustannie modlił się za niego do Boga.</p>
<p class="BibleIndent" id="BG-12_6"><sup>12.6</sup>&nbsp; A&nbsp;tej nocy, kiedy Herod miał go wydać, Piotr spał między dwoma żołnierzami, związany dwoma łańcuchami, a&nbsp;przed drzwiami strażnicy strzegli więzienia.</p>
<p class="BibleIndent" id="BG-12_7"><sup>12.7</sup>&nbsp;Wtedy zjawił się anioł Pana i&nbsp;w&nbsp;więzieniu zajaśniało światło. Trącił Piotra w&nbsp;bok i&nbsp;obudził go, mówiąc: Wstań szybko. I&nbsp;opadły łańcuchy z&nbsp;<i>jego</i> rąk.</p>
<p class="BibleIndent" id="BG-12_8"><sup>12.8</sup>&nbsp;I powiedział do niego anioł: Przepasz się i&nbsp;włóż sandały. Tak też zrobił. I&nbsp;powiedział mu: Narzuć płaszcz i&nbsp;chodź za mną.</p>
<p class="BibleIndent" id="BG-12_9"><sup>12.9</sup>&nbsp;<i>Piotr</i> więc wyszedł i&nbsp;udał się za nim, a&nbsp;nie wiedział, że to, co się działo za sprawą anioła, działo się naprawdę, lecz sądził, że to widzenie.</p>
<p class="BibleIndent" id="BG-12_10"><sup>12.10</sup>&nbsp; A&nbsp;gdy minęli pierwszą i&nbsp;drugą straż, doszli do żelaznej bramy, która prowadzi do miasta, a&nbsp;ta sama się przed nimi otworzyła. Kiedy wyszli i&nbsp;przeszli jedną ulicę, natychmiast anioł odstąpił od niego.</p>
<p class="BibleIndent" id="BG-12_11"><sup>12.11</sup>&nbsp;Kiedy Piotr doszedł do siebie, powiedział: Teraz wiem na pewno, że Pan posłał swego anioła i&nbsp;wyrwał mnie z&nbsp;ręki Heroda i&nbsp;z&nbsp;tego wszystkiego, czego oczekiwał lud żydowski.</p>
<p class="BibleIndent" id="BG-12_12"><sup>12.12</sup>&nbsp;Gdy to sobie uświadomił, przyszedł do domu Marii, matki Jana, którego nazywano Markiem, gdzie wielu zebrało się na modlitwie.</p>
<p class="BibleIndent" id="BG-12_13"><sup>12.13</sup>&nbsp;I zapukał Piotr do drzwi w&nbsp;bramie, i&nbsp;wyszła dziewczyna imieniem Rode, aby nasłuchiwać:</p>
<p class="BibleIndent" id="BG-12_14"><sup>12.14</sup>&nbsp;Gdy poznała głos Piotra, z&nbsp;radości nie otworzyła bramy, lecz pobiegła i&nbsp;oznajmiła, że Piotr stoi przed bramą.</p>
<p class="BibleIndent" id="BG-12_15"><sup>12.15</sup>&nbsp; A&nbsp;oni powiedzieli do niej: Oszalałaś! Jednak ona twierdziła, że tak jest istotnie. Odpowiedzieli: To jego anioł.</p>
<p class="BibleIndent" id="BG-12_16"><sup>12.16</sup>&nbsp;Piotr zaś nie przestał pukać. A&nbsp;gdy otworzyli, zobaczyli go i&nbsp;zdumieli się.</p>
<p class="BibleIndent" id="BG-12_17"><sup>12.17</sup>&nbsp; A&nbsp;dawszy im ręką znak, aby zamilkli, opowiedział im, jak Pan wyprowadził go z&nbsp;więzienia, i&nbsp;powiedział: Powiadomcie o&nbsp;tym Jakuba i&nbsp;braci. Potem wyszedł i&nbsp;udał się w&nbsp;inne miejsce.</p>
<p class="BibleIndent" id="BG-12_18"><sup>12.18</sup>&nbsp; A&nbsp;gdy nastał dzień, powstało niemałe poruszenie wśród żołnierzy <i>z</i> <i>powodu</i> <i>tego</i>, co się stało z&nbsp;Piotrem.</p>
<p class="BibleIndent" id="BG-12_19"><sup>12.19</sup>&nbsp;Herod zaś poszukiwał go, a&nbsp;gdy go nie znalazł, przesłuchał strażników i&nbsp;kazał ich stracić. Potem wyjechał z&nbsp;Judei do Cezarei i&nbsp;tam mieszkał.</p>
<p class="BibleIndent" id="BG-12_20"><sup>12.20</sup>&nbsp;A Herod był bardzo zagniewany na mieszkańców Tyru i&nbsp;Sydonu. Lecz oni jednomyślnie przyszli do niego, zjednali sobie Blasta, podkomorzego królewskiego, i&nbsp;prosili o&nbsp;pokój, ponieważ ich kraj zaopatrywał się w&nbsp;żywność <i>z</i> <i>ziem</i> królewskich.</p>
<p class="BibleIndent" id="BG-12_21"><sup>12.21</sup>&nbsp;W wyznaczonym dniu Herod ubrany w&nbsp;szaty królewskie zasiadł na tronie i&nbsp;wygłosił do nich mowę.</p>
<p class="BibleIndent" id="BG-12_22"><sup>12.22</sup>&nbsp; A&nbsp;lud wołał: Głos Boga, a&nbsp;nie człowieka!</p>
<p class="BibleIndent" id="BG-12_23"><sup>12.23</sup>&nbsp;W tej chwili uderzył go anioł Pana, dlatego że nie oddał chwały Bogu, i&nbsp;wyzionął ducha, stoczony przez robactwo.</p>
<p class="BibleIndent" id="BG-12_24"><sup>12.24</sup>&nbsp; A&nbsp;słowo Pana rozrastało się i&nbsp;rozmnażało.</p>
<p class="BibleIndent" id="BG-12_25"><sup>12.25</sup>&nbsp;Barnaba zaś i&nbsp;Saul po wykonaniu posługi wrócili z&nbsp;Jerozolimy, zabierając ze sobą Jana, którego nazywano Markiem.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 13</a></h3>
<p class="BibleIndent" id="BG-13_1"><sup>13.1</sup>&nbsp; A&nbsp;w&nbsp;kościele w&nbsp;Antiochii byli pewni prorocy i&nbsp;nauczyciele: Barnaba, Szymon, zwany Nigrem, Lucjusz Cyrenejczyk i&nbsp;Manaen, który wychowywał się z&nbsp;tetrarchą Herodem, i&nbsp;Saul.</p>
<p class="BibleIndent" id="BG-13_2"><sup>13.2</sup>&nbsp; A&nbsp;gdy jawnie pełnili służbę Panu i&nbsp;pościli, powiedział <i>im</i> Duch Święty: Odłączcie mi Barnabę i&nbsp;Saula do dzieła, do którego ich powołałem.</p>
<p class="BibleIndent" id="BG-13_3"><sup>13.3</sup>&nbsp;Wtedy po poście i&nbsp;modlitwie nałożyli na nich ręce i&nbsp;wyprawili ich.</p>
<p class="BibleIndent" id="BG-13_4"><sup>13.4</sup>&nbsp;A oni, posłani przez Ducha Świętego, przybyli do Seleucji, a&nbsp;stamtąd odpłynęli na Cypr.</p>
<p class="BibleIndent" id="BG-13_5"><sup>13.5</sup>&nbsp;Gdy dotarli do Salaminy, głosili słowo Boże w&nbsp;synagogach żydowskich. Mieli też <i>ze</i> <i>sobą</i> Jana do pomocy.</p>
<p class="BibleIndent" id="BG-13_6"><sup>13.6</sup>&nbsp; A&nbsp;kiedy przeszli wyspę aż do Pafos, spotkali tam pewnego czarownika, fałszywego proroka, Żyda imieniem Bar-Jezus;</p>
<p class="BibleIndent" id="BG-13_7"><sup>13.7</sup>&nbsp;Który należał do otoczenia prokonsula Sergiusza Pawła, człowieka roztropnego. On to, wezwawszy Barnabę i&nbsp;Saula, pragnął słuchać słowa Bożego.</p>
<p class="BibleIndent" id="BG-13_8"><sup>13.8</sup>&nbsp;Lecz sprzeciwił się im Elimas, czarownik –&nbsp;tak bowiem tłumaczy się jego imię –&nbsp;usiłując odwieść prokonsula od wiary.</p>
<p class="BibleIndent" id="BG-13_9"><sup>13.9</sup>&nbsp;Wtedy Saul, <i>zwany</i> też Pawłem, napełniony Duchem Świętym, spojrzał na niego uważnie;</p>
<p class="BibleIndent" id="BG-13_10"><sup>13.10</sup>&nbsp;I powiedział: O,&nbsp;synu diabła, pełny wszelkiego podstępu i&nbsp;przewrotności, nieprzyjacielu wszelkiej sprawiedliwości! Czy nie przestaniesz wykrzywiać prostych dróg Pana?</p>
<p class="BibleIndent" id="BG-13_11"><sup>13.11</sup>&nbsp;Oto teraz ręka Pana na tobie: oślepniesz i&nbsp;nie będziesz widział słońca przez <i>pewien</i> czas. I&nbsp;natychmiast ogarnęły go mrok i&nbsp;ciemność, i&nbsp;chodząc wkoło, szukał kogoś, kto by go poprowadził za rękę.</p>
<p class="BibleIndent" id="BG-13_12"><sup>13.12</sup>&nbsp;Wtedy prokonsul, widząc, co się stało, uwierzył, zdumiewając się nauką Pana.</p>
<p class="BibleIndent" id="BG-13_13"><sup>13.13</sup>&nbsp; A&nbsp;<i>Paweł</i> i&nbsp;jego towarzysze opuścili Pafos i&nbsp;przybyli do Perge w&nbsp;Pamfilii. Jan zaś odłączył się od nich i&nbsp;wrócił do Jerozolimy.</p>
<p class="BibleIndent" id="BG-13_14"><sup>13.14</sup>&nbsp; A&nbsp;oni opuścili Perge, dotarli do Antiochii Pizydyjskiej, a&nbsp;w&nbsp;dzień szabatu weszli do synagogi i&nbsp;usiedli.</p>
<p class="BibleIndent" id="BG-13_15"><sup>13.15</sup>&nbsp;Po odczytaniu Prawa i&nbsp;Proroków przełożeni synagogi posłali do nich z&nbsp;prośbą: Mężowie bracia, jeśli macie jakieś słowo zachęty dla ludu, to mówcie.</p>
<p class="BibleIndent" id="BG-13_16"><sup>13.16</sup>&nbsp;Wtedy Paweł wstał, dał im ręką znak i&nbsp;powiedział: Mężowie Izraelici i&nbsp;wy, którzy boicie się Boga, słuchajcie.</p>
<p class="BibleIndent" id="BG-13_17"><sup>13.17</sup>&nbsp;Bóg tego ludu Izraela wybrał naszych ojców i&nbsp;wywyższył lud, gdy był na obczyźnie w&nbsp;ziemi Egiptu i&nbsp;wyprowadził go z&nbsp;niej wyciągniętym ramieniem.</p>
<p class="BibleIndent" id="BG-13_18"><sup>13.18</sup>&nbsp;Przez około czterdzieści lat znosił ich obyczaje na pustyni.</p>
<p class="BibleIndent" id="BG-13_19"><sup>13.19</sup>&nbsp;A gdy wytępił siedem narodów w&nbsp;ziemi Kanaan, rozdzielił przez losowanie między nich ich ziemię.</p>
<p class="BibleIndent" id="BG-13_20"><sup>13.20</sup>&nbsp; A&nbsp;potem przez około czterysta pięćdziesiąt lat dawał <i>im</i> sędziów, aż do proroka Samuela.</p>
<p class="BibleIndent" id="BG-13_21"><sup>13.21</sup>&nbsp;Później prosili o&nbsp;króla. I&nbsp;na czterdzieści lat dał im Bóg Saula, syna Kisza, męża z&nbsp;pokolenia Beniamina.</p>
<p class="BibleIndent" id="BG-13_22"><sup>13.22</sup>&nbsp; A&nbsp;kiedy go odrzucił, wzbudził im na króla Dawida, o&nbsp;którym dał świadectwo w&nbsp;słowach: Znalazłem Dawida, syna Jessego, męża według mego serca, który wypełni całą moją wolę.</p>
<p class="BibleIndent" id="BG-13_23"><sup>13.23</sup>&nbsp;Z jego potomstwa, zgodnie z&nbsp;obietnicą, Bóg wzbudził Izraelowi Zbawiciela, Jezusa.</p>
<p class="BibleIndent" id="BG-13_24"><sup>13.24</sup>&nbsp;Przed jego przyjściem Jan głosił chrzest pokuty całemu ludowi Izraela.</p>
<p class="BibleIndent" id="BG-13_25"><sup>13.25</sup>&nbsp; A&nbsp;gdy Jan dopełniał <i>swego</i> biegu, powiedział: Za kogo mnie uważacie? Nie jestem nim. Ale idzie za mną ten, któremu nie jestem godny rozwiązać obuwia na nogach.</p>
<p class="BibleIndent" id="BG-13_26"><sup>13.26</sup>&nbsp;Mężowie bracia, synowie rodu Abrahama i&nbsp;ci z&nbsp;was, którzy boją się Boga, do was zostało posłane słowo o&nbsp;tym zbawieniu.</p>
<p class="BibleIndent" id="BG-13_27"><sup>13.27</sup>&nbsp;Mieszkańcy Jerozolimy bowiem i&nbsp;ich przełożeni, nie znając tego <i>Jezusa</i> ani głosów proroków, które są czytane w&nbsp;każdy szabat, wypełnili je, osądzając go.</p>
<p class="BibleIndent" id="BG-13_28"><sup>13.28</sup>&nbsp;Chociaż nie znaleźli <i>w</i> <i>nim</i> żadnego powodu, żeby skazać go na śmierć, prosili Piłata, aby go stracił.</p>
<p class="BibleIndent" id="BG-13_29"><sup>13.29</sup>&nbsp; A&nbsp;gdy wykonali wszystko, co było o&nbsp;nim napisane, zdjęli go z&nbsp;drzewa i&nbsp;złożyli w&nbsp;grobie.</p>
<p class="BibleIndent" id="BG-13_30"><sup>13.30</sup>&nbsp;Lecz Bóg wskrzesił go z&nbsp;martwych.</p>
<p class="BibleIndent" id="BG-13_31"><sup>13.31</sup>&nbsp;A on przez wiele dni był widziany przez tych, którzy razem z&nbsp;nim przyszli z&nbsp;Galilei do Jerozolimy, a&nbsp;<i>teraz</i> są jego świadkami przed ludem.</p>
<p class="BibleIndent" id="BG-13_32"><sup>13.32</sup>&nbsp;I my głosimy wam <i>dobrą</i> <i>nowinę</i> o&nbsp;obietnicy złożonej ojcom;</p>
<p class="BibleIndent" id="BG-13_33"><sup>13.33</sup>&nbsp;Że Bóg wypełnił ją wobec nas, ich dzieci, wskrzeszając Jezusa, jak też jest napisane w&nbsp;psalmie drugim: Ty jesteś moim Synem, ja ciebie dziś zrodziłem.</p>
<p class="BibleIndent" id="BG-13_34"><sup>13.34</sup>&nbsp; A&nbsp;to, że go wskrzesił z&nbsp;martwych, aby już nigdy nie uległ zniszczeniu, tak wyraził: Dam wam pewne miłosierdzia Dawida.</p>
<p class="BibleIndent" id="BG-13_35"><sup>13.35</sup>&nbsp;Dlatego w&nbsp;innym miejscu mówi: Nie dasz twemu Świętemu doznać zniszczenia.</p>
<p class="BibleIndent" id="BG-13_36"><sup>13.36</sup>&nbsp;Dawid bowiem <i>za</i> swego pokolenia służył woli Boga, zasnął i&nbsp;został przyłączony do swoich ojców, i&nbsp;doznał zniszczenia.</p>
<p class="BibleIndent" id="BG-13_37"><sup>13.37</sup>&nbsp;Lecz ten, którego Bóg wskrzesił, nie doznał zniszczenia.</p>
<p class="BibleIndent" id="BG-13_38"><sup>13.38</sup>&nbsp;Niech więc będzie wam wiadomo, mężowie bracia, że przez niego zwiastuje się wam przebaczenie grzechów;</p>
<p class="BibleIndent" id="BG-13_39"><sup>13.39</sup>&nbsp;I przez niego każdy, kto uwierzy, jest usprawiedliwiony we wszystkim, w&nbsp;czym nie mogliście być usprawiedliwieni przez Prawo Mojżesza.</p>
<p class="BibleIndent" id="BG-13_40"><sup>13.40</sup>&nbsp;Uważajcie więc, aby nie spotkało was to, co zostało powiedziane u&nbsp;Proroków:</p>
<p class="BibleIndent" id="BG-13_41"><sup>13.41</sup>&nbsp;Patrzcie, szydercy, dziwcie się i&nbsp;przepadnijcie, bo ja za waszych dni dokonuję dzieła, w&nbsp;które nie uwierzycie, choćby wam ktoś <i>o</i> <i>nim</i> opowiedział.</p>
<p class="BibleIndent" id="BG-13_42"><sup>13.42</sup>&nbsp; A&nbsp;kiedy wychodzili z&nbsp;synagogi żydowskiej, poganie prosili ich, aby również w&nbsp;następny szabat głosili im te same słowa.</p>
<p class="BibleIndent" id="BG-13_43"><sup>13.43</sup>&nbsp;Kiedy zgromadzenie się rozeszło, wielu Żydów i&nbsp;pobożnych prozelitów poszło za Pawłem i&nbsp;Barnabą, którzy w&nbsp;rozmowie radzili im, aby trwali w&nbsp;łasce Boga.</p>
<p class="BibleIndent" id="BG-13_44"><sup>13.44</sup>&nbsp; A&nbsp;w&nbsp;następny szabat niemal całe miasto zebrało się, aby słuchać słowa Bożego.</p>
<p class="BibleIndent" id="BG-13_45"><sup>13.45</sup>&nbsp;Kiedy Żydzi zobaczyli tłumy, pełni zawiści sprzeciwiali się słowom Pawła, występując przeciwko nim i&nbsp;bluźniąc.</p>
<p class="BibleIndent" id="BG-13_46"><sup>13.46</sup>&nbsp;A Paweł i&nbsp;Barnaba powiedzieli odważnie: Wam najpierw miało być zwiastowane słowo Boże. Skoro jednak je odrzucacie i&nbsp;uważacie się za niegodnych życia wiecznego, zwracamy się do pogan.</p>
<p class="BibleIndent" id="BG-13_47"><sup>13.47</sup>&nbsp;Tak bowiem nakazał nam Pan: Ustanowiłem cię światłością dla pogan, abyś był zbawieniem aż po krańce ziemi.</p>
<p class="BibleIndent" id="BG-13_48"><sup>13.48</sup>&nbsp;Kiedy poganie to usłyszeli, radowali się i&nbsp;wielbili słowo Pańskie, a&nbsp;uwierzyli wszyscy, którzy byli przeznaczeni do życia wiecznego.</p>
<p class="BibleIndent" id="BG-13_49"><sup>13.49</sup>&nbsp;I słowo Pańskie rozchodziło się po całej krainie.</p>
<p class="BibleIndent" id="BG-13_50"><sup>13.50</sup>&nbsp; A&nbsp;Żydzi podburzali pobożne i&nbsp;poważane kobiety oraz znaczących <i>obywateli</i> miasta, wzniecili prześladowanie Pawła i&nbsp;Barnaby i&nbsp;wypędzili ich ze swoich granic.</p>
<p class="BibleIndent" id="BG-13_51"><sup>13.51</sup>&nbsp; A&nbsp;oni, strząsnąwszy na nich pył ze swoich nóg, przyszli do Ikonium.</p>
<p class="BibleIndent" id="BG-13_52"><sup>13.52</sup>&nbsp;Uczniowie zaś byli pełni radości i&nbsp;Ducha Świętego.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 14</a></h3>
<p class="BibleIndent" id="BG-14_1"><sup>14.1</sup>&nbsp;W Ikonium również weszli do synagogi żydowskiej i&nbsp;mówili tak, że uwierzyła wielka liczba Żydów i&nbsp;Greków.</p>
<p class="BibleIndent" id="BG-14_2"><sup>14.2</sup>&nbsp;Lecz Żydzi, którzy nie uwierzyli, podburzyli i&nbsp;rozjątrzyli serca pogan przeciwko braciom.</p>
<p class="BibleIndent" id="BG-14_3"><sup>14.3</sup>&nbsp;I byli tam przez długi czas, odważnie mówiąc w&nbsp;Panu, który dawał świadectwo słowu swojej łaski, sprawiając, że przez ich ręce dokonywały się znaki i&nbsp;cuda.</p>
<p class="BibleIndent" id="BG-14_4"><sup>14.4</sup>&nbsp;I mieszkańcy miasta podzielili się: jedni byli z&nbsp;Żydami, a&nbsp;drudzy z&nbsp;apostołami.</p>
<p class="BibleIndent" id="BG-14_5"><sup>14.5</sup>&nbsp;Kiedy jednak wszczął się rozruch zarówno wśród pogan, jak i&nbsp;Żydów wraz z&nbsp;przełożonymi, i&nbsp;chcieli ich znieważyć, i&nbsp;ukamienować;</p>
<p class="BibleIndent" id="BG-14_6"><sup>14.6</sup>&nbsp;Dowiedzieli się o&nbsp;tym i&nbsp;uciekli do miast Likaonii: do Listry i&nbsp;Derbe oraz w&nbsp;ich okolice;</p>
<p class="BibleIndent" id="BG-14_7"><sup>14.7</sup>&nbsp;I tam głosili ewangelię.</p>
<p class="BibleIndent" id="BG-14_8"><sup>14.8</sup>&nbsp; A&nbsp;w&nbsp;Listrze był pewien człowiek o&nbsp;bezwładnych nogach, chromy już w&nbsp;łonie swojej matki i&nbsp;nigdy nie chodził.</p>
<p class="BibleIndent" id="BG-14_9"><sup>14.9</sup>&nbsp;Słuchał on przemawiającego Pawła, który przyglądając mu się uważnie i&nbsp;widząc, że ma wiarę, aby zostać uzdrowionym;</p>
<p class="BibleIndent" id="BG-14_10"><sup>14.10</sup>&nbsp;Powiedział donośnym głosem: Stań prosto na nogach! A&nbsp;on zerwał się i&nbsp;zaczął chodzić.</p>
<p class="BibleIndent" id="BG-14_11"><sup>14.11</sup>&nbsp; A&nbsp;ludzie, widząc, co uczynił Paweł, zaczęli wołać po likaońsku: Bogowie przybrali postać ludzi i&nbsp;zstąpili do nas!</p>
<p class="BibleIndent" id="BG-14_12"><sup>14.12</sup>&nbsp;I nazwali Barnabę Jowiszem, a&nbsp;Pawła Merkurym, ponieważ on był głównym mówcą.</p>
<p class="BibleIndent" id="BG-14_13"><sup>14.13</sup>&nbsp;Wtedy kapłan <i>ze</i> <i>świątyni</i> Jowisza, która była przed miastem, przyprowadził do wrót woły i&nbsp;wieńce i&nbsp;razem z&nbsp;ludem chciał złożyć ofiarę.</p>
<p class="BibleIndent" id="BG-14_14"><sup>14.14</sup>&nbsp;Gdy usłyszeli o&nbsp;tym apostołowie Barnaba i&nbsp;Paweł, rozdarli swoje szaty i&nbsp;wpadli między tłum, wołając;</p>
<p class="BibleIndent" id="BG-14_15"><sup>14.15</sup>&nbsp;Ludzie, co robicie? My też jesteśmy ludźmi, podlegamy tym samym doznaniom co wy. Głosimy wam, abyście się odwrócili od tych marności do Boga żywego, który stworzył niebo, ziemię, morze i&nbsp;wszystko, co się w&nbsp;nich znajduje.</p>
<p class="BibleIndent" id="BG-14_16"><sup>14.16</sup>&nbsp;Za czasów minionych pozwalał on, aby wszystkie narody chodziły własnymi drogami.</p>
<p class="BibleIndent" id="BG-14_17"><sup>14.17</sup>&nbsp;Nie przestawał jednak dawać o&nbsp;sobie świadectwa, czyniąc dobrze. Zsyłał nam z&nbsp;nieba deszcz i&nbsp;urodzajne lata, karmił nas i&nbsp;napełniał radością nasze serca.</p>
<p class="BibleIndent" id="BG-14_18"><sup>14.18</sup>&nbsp;Tymi słowami ledwie powstrzymali lud od złożenia im ofiary.</p>
<p class="BibleIndent" id="BG-14_19"><sup>14.19</sup>&nbsp;Tymczasem z&nbsp;Antiochii i&nbsp;Ikonium nadeszli Żydzi, którzy namówiwszy lud, ukamienowali Pawła i&nbsp;wywlekli go za miasto, myśląc, że umarł.</p>
<p class="BibleIndent" id="BG-14_20"><sup>14.20</sup>&nbsp;Lecz gdy otoczyli go uczniowie, podniósł się i&nbsp;wrócił do miasta, a&nbsp;nazajutrz udał się z&nbsp;Barnabą do Derbe.</p>
<p class="BibleIndent" id="BG-14_21"><sup>14.21</sup>&nbsp;Kiedy głosili ewangelię temu miastu i&nbsp;pozyskali wielu uczniów, wrócili do Listry, Ikonium i&nbsp;do Antiochii;</p>
<p class="BibleIndent" id="BG-14_22"><sup>14.22</sup>&nbsp;Umacniając dusze uczniów i&nbsp;zachęcając do trwania w&nbsp;wierze, <i>mówili</i>, że przez wiele utrapień musimy wejść do królestwa Bożego.</p>
<p class="BibleIndent" id="BG-14_23"><sup>14.23</sup>&nbsp;A gdy w&nbsp;każdym kościele ustanowili starszych, modląc się i&nbsp;poszcząc, powierzyli ich Panu, w&nbsp;którego uwierzyli.</p>
<p class="BibleIndent" id="BG-14_24"><sup>14.24</sup>&nbsp;Potem przeszli przez Pizydię i&nbsp;przybyli do Pamfilii.</p>
<p class="BibleIndent" id="BG-14_25"><sup>14.25</sup>&nbsp;I opowiedziawszy słowo Boże w&nbsp;Perge, zeszli do Attalii.</p>
<p class="BibleIndent" id="BG-14_26"><sup>14.26</sup>&nbsp;Stamtąd popłynęli do Antiochii, gdzie <i>przedtem</i> zostali poruczeni łasce Boga do dzieła, które wykonali.</p>
<p class="BibleIndent" id="BG-14_27"><sup>14.27</sup>&nbsp; A&nbsp;gdy tam przyszli i&nbsp;zebrali kościół, opowiedzieli, co Bóg przez nich uczynił i&nbsp;jak otworzył poganom drzwi wiary.</p>
<p class="BibleIndent" id="BG-14_28"><sup>14.28</sup>&nbsp;I mieszkali tam dość długo z&nbsp;uczniami.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 15</a></h3>
<p class="BibleIndent" id="BG-15_1"><sup>15.1</sup>&nbsp; A&nbsp;niektórzy przybysze z&nbsp;Judei nauczali braci: Jeśli nie zostaniecie obrzezani według zwyczaju Mojżesza, nie możecie być zbawieni.</p>
<p class="BibleIndent" id="BG-15_2"><sup>15.2</sup>&nbsp;Kiedy doszło do niemałych sporów i&nbsp;zatargów między nimi a&nbsp;Pawłem i&nbsp;Barnabą, postanowili, że Paweł i&nbsp;Barnaba oraz jeszcze kilku z&nbsp;nich pójdą w&nbsp;sprawie tego sporu do apostołów i&nbsp;starszych do Jerozolimy.</p>
<p class="BibleIndent" id="BG-15_3"><sup>15.3</sup>&nbsp;Wyprawieni przez kościół, szli przez Fenicję i&nbsp;Samarię, opowiadając o&nbsp;nawróceniu pogan, czym sprawili wielką radość wszystkim braciom.</p>
<p class="BibleIndent" id="BG-15_4"><sup>15.4</sup>&nbsp; A&nbsp;gdy przybyli do Jerozolimy, zostali przyjęci przez kościół, apostołów i&nbsp;starszych. I&nbsp;opowiedzieli o&nbsp;wszystkim, czego Bóg przez nich dokonał.</p>
<p class="BibleIndent" id="BG-15_5"><sup>15.5</sup>&nbsp;Lecz niektórzy ze stronnictwa faryzeuszy, którzy uwierzyli, powstali i&nbsp;powiedzieli: Trzeba ich obrzezać i&nbsp;nakazać, żeby zachowywali Prawo Mojżesza.</p>
<p class="BibleIndent" id="BG-15_6"><sup>15.6</sup>&nbsp;Apostołowie i&nbsp;starsi zebrali się więc, aby rozstrzygnąć tę sprawę.</p>
<p class="BibleIndent" id="BG-15_7"><sup>15.7</sup>&nbsp;A gdy był wielki spór <i>o</i> <i>to</i>, Piotr powstał i&nbsp;powiedział do nich: Mężowie bracia, wiecie, że Bóg już dawno wybrał <i>mnie</i> spośród was, aby z&nbsp;moich ust poganie usłyszeli słowa ewangelii i&nbsp;uwierzyli.</p>
<p class="BibleIndent" id="BG-15_8"><sup>15.8</sup>&nbsp; A&nbsp;Bóg, który zna serca, wydał im świadectwo, dając im Ducha Świętego, tak samo jak nam.</p>
<p class="BibleIndent" id="BG-15_9"><sup>15.9</sup>&nbsp;I nie uczynił <i>żadnej</i> różnicy między nami a&nbsp;nimi, oczyszczając przez wiarę ich serca.</p>
<p class="BibleIndent" id="BG-15_10"><sup>15.10</sup>&nbsp;Dlaczego więc teraz wystawiacie Boga na próbę, wkładając na kark uczniów jarzmo, którego ani nasi ojcowie, ani my nie mogliśmy udźwignąć?</p>
<p class="BibleIndent" id="BG-15_11"><sup>15.11</sup>&nbsp;Lecz wierzymy, że przez łaskę Pana Jezusa Chrystusa będziemy zbawieni, tak samo i&nbsp;oni.</p>
<p class="BibleIndent" id="BG-15_12"><sup>15.12</sup>&nbsp;I całe zgromadzenie umilkło, a&nbsp;<i>potem</i> słuchali Barnaby i&nbsp;Pawła, którzy opowiadali, jak wielkie znaki i&nbsp;cuda Bóg uczynił przez nich wśród pogan.</p>
<p class="BibleIndent" id="BG-15_13"><sup>15.13</sup>&nbsp; A&nbsp;gdy i&nbsp;oni umilkli, odezwał się Jakub: Mężowie bracia, posłuchajcie mnie.</p>
<p class="BibleIndent" id="BG-15_14"><sup>15.14</sup>&nbsp;Szymon powiedział, jak najpierw Bóg wejrzał na pogan, aby <i>z</i> <i>nich</i> wybrać lud dla swego imienia.</p>
<p class="BibleIndent" id="BG-15_15"><sup>15.15</sup>&nbsp; A&nbsp;z&nbsp;tym się zgadzają słowa proroków, jak jest napisane:</p>
<p class="BibleIndent" id="BG-15_16"><sup>15.16</sup>&nbsp;Potem powrócę i&nbsp;odbuduję upadły przybytek Dawida; odbuduję jego ruiny i&nbsp;wzniosę go;</p>
<p class="BibleIndent" id="BG-15_17"><sup>15.17</sup>&nbsp;Aby ludzie, którzy pozostali, szukali Pana, i&nbsp;wszystkie narody, nad którymi wzywane jest moje imię –&nbsp;mówi Pan, który to wszystko sprawia.</p>
<p class="BibleIndent" id="BG-15_18"><sup>15.18</sup>&nbsp;Znane są Bogu od wieków wszystkie jego sprawy.</p>
<p class="BibleIndent" id="BG-15_19"><sup>15.19</sup>&nbsp;Dlatego uważam, że nie należy czynić trudności tym spośród pogan, którzy się nawracają do Boga;</p>
<p class="BibleIndent" id="BG-15_20"><sup>15.20</sup>&nbsp;Ale napisać im, aby wstrzymywali się od splugawienia bożków, od nierządu, od tego, co uduszone, i&nbsp;od krwi.</p>
<p class="BibleIndent" id="BG-15_21"><sup>15.21</sup>&nbsp;Mojżesz bowiem od dawien dawna ma w&nbsp;każdym mieście takich, którzy go głoszą, gdyż w&nbsp;synagogach co szabat czytają go.</p>
<p class="BibleIndent" id="BG-15_22"><sup>15.22</sup>&nbsp;Wtedy apostołowie i&nbsp;starsi wraz z&nbsp;całym kościołem uznali za słuszne posłać do Antiochii z&nbsp;Pawłem i&nbsp;Barnabą wybranych spośród siebie ludzi: Judę, zwanego Barsabą, i&nbsp;Sylasa, przodujących wśród braci.</p>
<p class="BibleIndent" id="BG-15_23"><sup>15.23</sup>&nbsp;Posłali przez nich <i>takie</i> <i>pismo</i>: Apostołowie, starsi i&nbsp;bracia przesyłają pozdrowienia braciom pochodzącym z&nbsp;pogan, którzy są w&nbsp;Antiochii, Syrii i&nbsp;Cylicji.</p>
<p class="BibleIndent" id="BG-15_24"><sup>15.24</sup>&nbsp;Ponieważ słyszeliśmy, że pewni ludzie wyszli od nas i&nbsp;zaniepokoili was słowami, i&nbsp;wzburzyli wasze dusze, mówiąc, że musicie zostać obrzezani i&nbsp;zachowywać prawo, czego im nie przykazaliśmy;</p>
<p class="BibleIndent" id="BG-15_25"><sup>15.25</sup>&nbsp;Zgromadzeni jednomyślnie, postanowiliśmy posłać do was wybranych ludzi wraz z&nbsp;naszymi umiłowanymi Barnabą i&nbsp;Pawłem;</p>
<p class="BibleIndent" id="BG-15_26"><sup>15.26</sup>&nbsp;Ludźmi, którzy poświęcili swe życie dla imienia naszego Pana Jezusa Chrystusa.</p>
<p class="BibleIndent" id="BG-15_27"><sup>15.27</sup>&nbsp;Dlatego posłaliśmy Judę i&nbsp;Sylasa, którzy powtórzą wam ustnie to samo.</p>
<p class="BibleIndent" id="BG-15_28"><sup>15.28</sup>&nbsp;Uznał bowiem Duch Święty za słuszne, i&nbsp;my też, nie nakładać na was żadnego ciężaru oprócz tego, co konieczne.</p>
<p class="BibleIndent" id="BG-15_29"><sup>15.29</sup>&nbsp;Wstrzymujcie się od <i>ofiar</i> składanych bożkom, od krwi, od tego, co uduszone, i&nbsp;od nierządu. Dobrze uczynicie, jeśli będziecie się tego wystrzegać. Bywajcie zdrowi.</p>
<p class="BibleIndent" id="BG-15_30"><sup>15.30</sup>&nbsp;Tak więc oni, będąc odprawieni, przybyli do Antiochii, zwołali zgromadzenie i&nbsp;oddali list.</p>
<p class="BibleIndent" id="BG-15_31"><sup>15.31</sup>&nbsp;Gdy <i>go</i> przeczytali, uradowali się z&nbsp;tego pocieszania.</p>
<p class="BibleIndent" id="BG-15_32"><sup>15.32</sup>&nbsp; A&nbsp;Juda i&nbsp;Sylas, którzy również byli prorokami, w&nbsp;licznych mowach zachęcali i&nbsp;umacniali braci.</p>
<p class="BibleIndent" id="BG-15_33"><sup>15.33</sup>&nbsp;A gdy przebywali <i>tam</i> jakiś czas, zostali odprawieni z&nbsp;<i>życzeniem</i> pokoju od braci do apostołów.</p>
<p class="BibleIndent" id="BG-15_34"><sup>15.34</sup>&nbsp;Lecz upodobało się Sylasowi tam pozostać.</p>
<p class="BibleIndent" id="BG-15_35"><sup>15.35</sup>&nbsp;Również Paweł i&nbsp;Barnaba przebywali w&nbsp;Antiochii, nauczając i&nbsp;głosząc z&nbsp;wieloma innymi słowo Pana.</p>
<p class="BibleIndent" id="BG-15_36"><sup>15.36</sup>&nbsp;Po kilku dniach Paweł powiedział do Barnaby: Wróćmy i&nbsp;odwiedźmy naszych braci we wszystkich miastach, w&nbsp;których głosiliśmy słowo Pańskie, <i>aby</i> <i>zobaczyć</i>, jak się mają.</p>
<p class="BibleIndent" id="BG-15_37"><sup>15.37</sup>&nbsp;Barnaba chciał również wziąć ze sobą Jana, zwanego Markiem.</p>
<p class="BibleIndent" id="BG-15_38"><sup>15.38</sup>&nbsp;Ale Paweł nie chciał zabrać ze sobą tego, który odszedł od nich w&nbsp;Pamfilii i&nbsp;nie uczestniczył z&nbsp;nimi w&nbsp;tej pracy.</p>
<p class="BibleIndent" id="BG-15_39"><sup>15.39</sup>&nbsp;I doszło <i>między</i> <i>nimi</i> do ostrej kłótni, tak że się rozdzielili: Barnaba wziął ze sobą Marka i&nbsp;popłynął na Cypr;</p>
<p class="BibleIndent" id="BG-15_40"><sup>15.40</sup>&nbsp;Paweł zaś wybrał sobie Sylasa i&nbsp;wyruszył, polecony przez braci łasce Boga.</p>
<p class="BibleIndent" id="BG-15_41"><sup>15.41</sup>&nbsp;I przechodził Syrię i&nbsp;Cylicję, umacniając kościoły.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 16</a></h3>
<p class="BibleIndent" id="BG-16_1"><sup>16.1</sup>&nbsp;Przybył do Derbe i&nbsp;Listry. A&nbsp;oto był tam pewien uczeń imieniem Tymoteusz, syn pewnej Żydówki, która uwierzyła, ojca natomiast Greka.</p>
<p class="BibleIndent" id="BG-16_2"><sup>16.2</sup>&nbsp;Bracia z&nbsp;Listry i&nbsp;Ikonium dawali o&nbsp;nim <i>dobre</i> świadectwo.</p>
<p class="BibleIndent" id="BG-16_3"><sup>16.3</sup>&nbsp;Paweł chciał go zabrać ze sobą, więc obrzezał go ze względu na Żydów, którzy mieszkali w&nbsp;tamtych stronach. Wszyscy bowiem wiedzieli, że jego ojciec był Grekiem.</p>
<p class="BibleIndent" id="BG-16_4"><sup>16.4</sup>&nbsp; A&nbsp;gdy chodzili po miastach, przekazywali im nakazy ustanowione przez apostołów i&nbsp;starszych w&nbsp;Jerozolimie, których mieli przestrzegać.</p>
<p class="BibleIndent" id="BG-16_5"><sup>16.5</sup>&nbsp;I tak kościoły utwierdzały się w&nbsp;wierze i&nbsp;każdego dnia wzrastały liczebnie.</p>
<p class="BibleIndent" id="BG-16_6"><sup>16.6</sup>&nbsp;Gdy przeszli Frygię i&nbsp;krainę galacką, Duch Święty zabronił im głosić słowo <i>Boże</i> w&nbsp;Azji.</p>
<p class="BibleIndent" id="BG-16_7"><sup>16.7</sup>&nbsp;Gdy przybyli do Myzji, próbowali pójść do Bitynii, ale im Duch nie pozwolił.</p>
<p class="BibleIndent" id="BG-16_8"><sup>16.8</sup>&nbsp;Przeszli więc Myzję i&nbsp;zeszli do Troady.</p>
<p class="BibleIndent" id="BG-16_9"><sup>16.9</sup>&nbsp;I w&nbsp;nocy Paweł miał widzenie: jakiś Macedończyk stał i&nbsp;prosił go: Przepraw się do Macedonii i&nbsp;pomóż nam!</p>
<p class="BibleIndent" id="BG-16_10"><sup>16.10</sup>&nbsp;Zaraz po tym widzeniu staraliśmy się wyruszyć do Macedonii, będąc tego pewni, że Pan nas powołał, abyśmy im głosili ewangelię.</p>
<p class="BibleIndent" id="BG-16_11"><sup>16.11</sup>&nbsp;Odpłynąwszy więc z&nbsp;Troady, zdążaliśmy wprost do Samotraki, a&nbsp;nazajutrz do Neapolu;</p>
<p class="BibleIndent" id="BG-16_12"><sup>16.12</sup>&nbsp;Stamtąd zaś do Filippi, <i>rzymskiej</i> kolonii i&nbsp;głównego miasta tej części Macedonii, i&nbsp;zostaliśmy w&nbsp;tym mieście przez kilka dni.</p>
<p class="BibleIndent" id="BG-16_13"><sup>16.13</sup>&nbsp; A&nbsp;w&nbsp;dzień szabatu wyszliśmy za miasto nad rzekę, gdzie zwykle odbywały się modlitwy. Usiedliśmy i&nbsp;rozmawialiśmy z&nbsp;kobietami, które się <i>tam</i> zeszły.</p>
<p class="BibleIndent" id="BG-16_14"><sup>16.14</sup>&nbsp;Przysłuchiwała się <i>temu</i> też pewna bogobojna kobieta, imieniem Lidia, z&nbsp;miasta Tiatyry, sprzedająca purpurę, której to serce otworzył Pan, aby uważnie słuchała tego, co mówił Paweł.</p>
<p class="BibleIndent" id="BG-16_15"><sup>16.15</sup>&nbsp; A&nbsp;gdy została ochrzczona razem ze swoim domem, poprosiła: Jeśli uznaliście mnie za wierną Panu, wejdźcie do mojego domu i&nbsp;zamieszkajcie w&nbsp;nim. I&nbsp;wymogła to na nas.</p>
<p class="BibleIndent" id="BG-16_16"><sup>16.16</sup>&nbsp;I stało się, gdy szliśmy na modlitwę, że zabiegła nam <i>drogę</i> pewna dziewczyna, która miała ducha wieszczego i&nbsp;swoimi wróżbami przynosiła wielki dochód swoim panom.</p>
<p class="BibleIndent" id="BG-16_17"><sup>16.17</sup>&nbsp;A chodząc za Pawłem i&nbsp;za nami, wołała: Ci ludzie są sługami Boga Najwyższego i&nbsp;zwiastują nam drogę zbawienia.</p>
<p class="BibleIndent" id="BG-16_18"><sup>16.18</sup>&nbsp;A robiła to przez wiele dni. Lecz Paweł, bolejąc nad tym, odwrócił się i&nbsp;powiedział do ducha: Rozkazuję ci w&nbsp;imię Jezusa Chrystusa, abyś z&nbsp;niej wyszedł. I&nbsp;w&nbsp;tej chwili wyszedł.</p>
<p class="BibleIndent" id="BG-16_19"><sup>16.19</sup>&nbsp;Gdy jej panowie zobaczyli, że przepadła nadzieja ich zysku, schwytali Pawła i&nbsp;Sylasa, zawlekli ich na rynek przed władzę;</p>
<p class="BibleIndent" id="BG-16_20"><sup>16.20</sup>&nbsp;Stawili ich przed pretorami i&nbsp;powiedzieli: Ci ludzie, którzy są Żydami, sieją zamęt w&nbsp;naszym mieście.</p>
<p class="BibleIndent" id="BG-16_21"><sup>16.21</sup>&nbsp;I głoszą zwyczaje, których nam, jako Rzymianom, nie wolno przyjmować ani zachowywać.</p>
<p class="BibleIndent" id="BG-16_22"><sup>16.22</sup>&nbsp;I wystąpił tłum przeciwko nim, a&nbsp;pretorzy zdarli z&nbsp;nich szaty i&nbsp;kazali wychłostać <i>ich</i> rózgami.</p>
<p class="BibleIndent" id="BG-16_23"><sup>16.23</sup>&nbsp;Po wymierzeniu wielu razów wtrącili <i>ich</i> do więzienia, przykazując strażnikowi, żeby ich dobrze pilnował.</p>
<p class="BibleIndent" id="BG-16_24"><sup>16.24</sup>&nbsp;Otrzymawszy taki rozkaz, wtrącił ich do wewnętrznego lochu, a&nbsp;ich nogi zakuł w&nbsp;dyby.</p>
<p class="BibleIndent" id="BG-16_25"><sup>16.25</sup>&nbsp;O północy Paweł i&nbsp;Sylas modlili się i&nbsp;śpiewem chwalili Boga, a&nbsp;więźniowie słyszeli ich.</p>
<p class="BibleIndent" id="BG-16_26"><sup>16.26</sup>&nbsp;Nagle powstało silne trzęsienie <i>ziemi</i>, tak że zachwiały się fundamenty więzienia. I&nbsp;natychmiast otworzyły się wszystkie drzwi i&nbsp;wszystkim rozwiązały się więzy.</p>
<p class="BibleIndent" id="BG-16_27"><sup>16.27</sup>&nbsp;A gdy strażnik więzienia obudził się i&nbsp;zobaczył otwarte drzwi więzienia, dobył miecz i&nbsp;chciał się zabić, sądząc, że więźniowie pouciekali.</p>
<p class="BibleIndent" id="BG-16_28"><sup>16.28</sup>&nbsp;Lecz Paweł zawołał donośnym głosem: Nie rób sobie nic złego, bo jesteśmy tu wszyscy.</p>
<p class="BibleIndent" id="BG-16_29"><sup>16.29</sup>&nbsp;Wtedy zażądał światła i&nbsp;wskoczył do środka, a&nbsp;drżąc, padł <i>do</i> <i>nóg</i> Pawła i&nbsp;Sylasa.</p>
<p class="BibleIndent" id="BG-16_30"><sup>16.30</sup>&nbsp; A&nbsp;wyprowadziwszy ich z&nbsp;więzienia, powiedział: Panowie, co mam czynić, abym był zbawiony?</p>
<p class="BibleIndent" id="BG-16_31"><sup>16.31</sup>&nbsp; A&nbsp;oni odpowiedzieli: Uwierz w&nbsp;Pana Jezusa Chrystusa, a&nbsp;będziesz zbawiony, ty i&nbsp;twój dom.</p>
<p class="BibleIndent" id="BG-16_32"><sup>16.32</sup>&nbsp;I głosili słowo Pańskie jemu i&nbsp;wszystkim jego domownikom.</p>
<p class="BibleIndent" id="BG-16_33"><sup>16.33</sup>&nbsp;Tej samej godziny w&nbsp;nocy wziął <i>ich</i> <i>ze</i> <i>sobą</i>, obmył ich rany i&nbsp;natychmiast się ochrzcił, on i&nbsp;wszyscy jego <i>domownicy</i>.</p>
<p class="BibleIndent" id="BG-16_34"><sup>16.34</sup>&nbsp;Wprowadził ich do swego domu, zastawił <i>przed</i> <i>nimi</i> stół i&nbsp;weselił się, uwierzywszy Bogu z&nbsp;całym swoim domem.</p>
<p class="BibleIndent" id="BG-16_35"><sup>16.35</sup>&nbsp;Kiedy nastał dzień, pretorzy posłali służbę miejską ze słowami: Zwolnij tych ludzi.</p>
<p class="BibleIndent" id="BG-16_36"><sup>16.36</sup>&nbsp;I strażnik więzienia oznajmił Pawłowi: Pretorzy przysłali <i>polecenie</i>, żeby was wypuścić. Teraz więc wyjdźcie i&nbsp;idźcie w&nbsp;pokoju.</p>
<p class="BibleIndent" id="BG-16_37"><sup>16.37</sup>&nbsp;Lecz Paweł powiedział do nich: Publicznie, bez sądu biczowali i&nbsp;wtrącili do więzienia nas, obywateli rzymskich, a&nbsp;teraz potajemnie nas wyrzucają? Nic z&nbsp;tego! Niech sami przyjdą i&nbsp;wyprowadzą nas.</p>
<p class="BibleIndent" id="BG-16_38"><sup>16.38</sup>&nbsp;Słudzy miejscy przekazali te słowa pretorom. A&nbsp;gdy <i>tamci</i> usłyszeli, że są Rzymianami, przestraszyli się.</p>
<p class="BibleIndent" id="BG-16_39"><sup>16.39</sup>&nbsp;Przyszli, przeprosili ich i&nbsp;wyprowadziwszy, prosili, aby opuścili miasto.</p>
<p class="BibleIndent" id="BG-16_40"><sup>16.40</sup>&nbsp;Kiedy wyszli z&nbsp;więzienia, wstąpili do <i>domu</i> Lidii, a&nbsp;gdy zobaczyli się z&nbsp;braćmi, pocieszyli ich i&nbsp;odeszli.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 17</a></h3>
<p class="BibleIndent" id="BG-17_1"><sup>17.1</sup>&nbsp;A gdy przeszli Amfipolis i&nbsp;Apolonię, przybyli do Tesaloniki, gdzie była synagoga żydowska.</p>
<p class="BibleIndent" id="BG-17_2"><sup>17.2</sup>&nbsp;Wtedy Paweł według <i>swego</i> zwyczaju wszedł do nich i&nbsp;przez trzy szabaty rozprawiał z&nbsp;nimi na podstawie Pisma;</p>
<p class="BibleIndent" id="BG-17_3"><sup>17.3</sup>&nbsp;Wyjaśniając i&nbsp;nauczając, że Chrystus musiał cierpieć i&nbsp;powstać z&nbsp;martwych oraz: Ten Jezus, którego wam głoszę, jest Chrystusem.</p>
<p class="BibleIndent" id="BG-17_4"><sup>17.4</sup>&nbsp;I niektórzy z&nbsp;nich uwierzyli i&nbsp;przyłączyli się do Pawła i&nbsp;Sylasa, również mnóstwo pobożnych Greków i&nbsp;niemało znamienitych kobiet.</p>
<p class="BibleIndent" id="BG-17_5"><sup>17.5</sup>&nbsp;Ale ci Żydzi, którzy nie uwierzyli, zdjęci zazdrością, dobrali sobie niektórych niegodziwych próżniaków, a&nbsp;kiedy zebrali dużą grupę, podburzyli miasto. Naszli dom Jazona i&nbsp;szukali ich, aby wyprowadzić ich przed lud.</p>
<p class="BibleIndent" id="BG-17_6"><sup>17.6</sup>&nbsp;Gdy jednak ich nie znaleźli, zaciągnęli Jazona i&nbsp;niektórych braci przed przełożonych miasta, krzycząc: Oto ci, którzy cały świat wzburzyli, przyszli <i>też</i> tutaj;</p>
<p class="BibleIndent" id="BG-17_7"><sup>17.7</sup>&nbsp; A&nbsp;Jazon ich przyjął. Oni wszyscy postępują wbrew dekretom cesarza, mówiąc, że jest inny król, Jezus.</p>
<p class="BibleIndent" id="BG-17_8"><sup>17.8</sup>&nbsp;W ten sposób zaniepokoili lud i&nbsp;przełożonych miasta, którzy to słyszeli.</p>
<p class="BibleIndent" id="BG-17_9"><sup>17.9</sup>&nbsp;Ale po wzięciu poręczenia od Jazona i&nbsp;innych wypuścili ich.</p>
<p class="BibleIndent" id="BG-17_10"><sup>17.10</sup>&nbsp;Zaraz w&nbsp;nocy bracia wysłali Pawła i&nbsp;Sylasa do Berei. Kiedy tam przybyli, weszli do synagogi żydowskiej.</p>
<p class="BibleIndent" id="BG-17_11"><sup>17.11</sup>&nbsp;Ci byli szlachetniejsi od tych w&nbsp;Tesalonice, gdyż przyjęli słowo <i>Boże</i> z&nbsp;całą gotowością i&nbsp;codziennie badali Pisma, czy tak się sprawy mają.</p>
<p class="BibleIndent" id="BG-17_12"><sup>17.12</sup>&nbsp;Wielu więc z&nbsp;nich uwierzyło, również niemało wpływowych greckich kobiet i&nbsp;mężczyzn.</p>
<p class="BibleIndent" id="BG-17_13"><sup>17.13</sup>&nbsp; A&nbsp;gdy Żydzi z&nbsp;Tesaloniki dowiedzieli się, że i&nbsp;w&nbsp;Berei Paweł głosi słowo Boże, przyszli też tam i&nbsp;podburzali lud.</p>
<p class="BibleIndent" id="BG-17_14"><sup>17.14</sup>&nbsp;Wtedy bracia natychmiast wysłali Pawła w&nbsp;drogę ku morzu, a&nbsp;Sylas i&nbsp;Tymoteusz tam zostali.</p>
<p class="BibleIndent" id="BG-17_15"><sup>17.15</sup>&nbsp;Ci, którzy towarzyszyli Pawłowi, odprowadzili go aż do Aten i&nbsp;powrócili, otrzymawszy polecenie dla Sylasa i&nbsp;Tymoteusza, żeby jak najszybciej przyszli do niego.</p>
<p class="BibleIndent" id="BG-17_16"><sup>17.16</sup>&nbsp; A&nbsp;gdy Paweł czekał na nich w&nbsp;Atenach, burzył się w&nbsp;duchu na widok miasta oddanego bałwochwalstwu.</p>
<p class="BibleIndent" id="BG-17_17"><sup>17.17</sup>&nbsp;Rozprawiał więc w&nbsp;synagodze z&nbsp;Żydami i&nbsp;<i>ludźmi</i> pobożnymi oraz codziennie na rynku ze wszystkimi, których spotkał.</p>
<p class="BibleIndent" id="BG-17_18"><sup>17.18</sup>&nbsp;Wtedy niektórzy z&nbsp;filozofów epikurejskich i&nbsp;stoickich spierali się z&nbsp;nim. Jedni mówili: Co chce powiedzieć ten nowinkarz? A&nbsp;inni: Zdaje się, że jest zwiastunem obcych bogów. Głosił im bowiem Jezusa i&nbsp;zmartwychwstanie.</p>
<p class="BibleIndent" id="BG-17_19"><sup>17.19</sup>&nbsp;Zabrali go, zaprowadzili na Areopag i&nbsp;zapytali: Czy możemy się dowiedzieć, co to za nowa nauka, którą głosisz?</p>
<p class="BibleIndent" id="BG-17_20"><sup>17.20</sup>&nbsp;Bo przynosisz jakieś rzeczy obce naszym uszom. Chcemy więc wiedzieć, o&nbsp;co właściwie chodzi.</p>
<p class="BibleIndent" id="BG-17_21"><sup>17.21</sup>&nbsp;(A wszyscy Ateńczycy i&nbsp;mieszkający tam cudzoziemcy nie poświęcali czasu na nic innego, tylko na opowiadanie lub słuchanie czegoś nowego).</p>
<p class="BibleIndent" id="BG-17_22"><sup>17.22</sup>&nbsp;Wtedy Paweł stanął pośrodku Areopagu i&nbsp;powiedział: Mężowie ateńscy, widzę, że pod każdym względem jesteście nadzwyczaj religijni.</p>
<p class="BibleIndent" id="BG-17_23"><sup>17.23</sup>&nbsp;Przechadzając się bowiem i&nbsp;przypatrując waszym świętościom, znalazłem też ołtarz, na którym było napisane: Nieznanemu Bogu. Ja głoszę wam tego, którego nie znając, czcicie.</p>
<p class="BibleIndent" id="BG-17_24"><sup>17.24</sup>&nbsp;Bóg, który stworzył świat i&nbsp;wszystko na nim, ten, który jest Panem nieba i&nbsp;ziemi, nie mieszka w&nbsp;świątyniach zbudowanych ręką.</p>
<p class="BibleIndent" id="BG-17_25"><sup>17.25</sup>&nbsp;Ani nie jest czczony rękoma ludzkimi tak, <i>jakby</i> czegoś potrzebował, ponieważ sam daje wszystkim życie i&nbsp;oddech, i&nbsp;wszystko.</p>
<p class="BibleIndent" id="BG-17_26"><sup>17.26</sup>&nbsp;I z&nbsp;jednej krwi uczynił wszystkie narody ludzkie, żeby mieszkały na całej powierzchni ziemi, określiwszy czasy wcześniej wyznaczone i&nbsp;zamierzone granice ich zamieszkania;</p>
<p class="BibleIndent" id="BG-17_27"><sup>17.27</sup>&nbsp;Żeby szukali Pana, czy go nie znajdą po omacku, chociaż nie jest daleko od nikogo z&nbsp;nas.</p>
<p class="BibleIndent" id="BG-17_28"><sup>17.28</sup>&nbsp;Bo w&nbsp;nim żyjemy, poruszamy się i&nbsp;jesteśmy, jak też powiedzieli niektórzy z&nbsp;waszych poetów: I&nbsp;<i>my</i> bowiem jesteśmy z&nbsp;jego rodu.</p>
<p class="BibleIndent" id="BG-17_29"><sup>17.29</sup>&nbsp;Będąc więc z&nbsp;rodu Boga, nie powinniśmy sądzić, że Bóstwo jest podobne do złota, srebra lub kamienia, misternie wyrzeźbionych według wyobrażenia ludzkiego.</p>
<p class="BibleIndent" id="BG-17_30"><sup>17.30</sup>&nbsp;Bóg wprawdzie pomijał czasy tej nieświadomości, teraz <i>jednak</i> nakazuje wszędzie wszystkim ludziom pokutować;</p>
<p class="BibleIndent" id="BG-17_31"><sup>17.31</sup>&nbsp;Gdyż wyznaczył dzień, w&nbsp;którym będzie sprawiedliwie sądził cały świat przez człowieka, którego <i>do</i> <i>tego</i> przeznaczył, zapewniając o&nbsp;tym wszystkich przez wskrzeszenie go z&nbsp;martwych.</p>
<p class="BibleIndent" id="BG-17_32"><sup>17.32</sup>&nbsp;Gdy usłyszeli o&nbsp;zmartwychwstaniu, jedni się naśmiewali, a&nbsp;inni mówili: Posłuchamy cię o&nbsp;tym ponownie.</p>
<p class="BibleIndent" id="BG-17_33"><sup>17.33</sup>&nbsp;I tak Paweł wyszedł spośród nich.</p>
<p class="BibleIndent" id="BG-17_34"><sup>17.34</sup>&nbsp;Lecz niektórzy ludzie przyłączyli się do niego i&nbsp;uwierzyli. <i>Był</i> też wśród nich Dionizy Areopagita i&nbsp;kobieta imieniem Damaris oraz inni z&nbsp;nimi.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 18</a></h3>
<p class="BibleIndent" id="BG-18_1"><sup>18.1</sup>&nbsp;Potem Paweł opuścił Ateny i&nbsp;przybył do Koryntu.</p>
<p class="BibleIndent" id="BG-18_2"><sup>18.2</sup>&nbsp;Spotkał tam pewnego Żyda, imieniem Akwila, rodem z&nbsp;Pontu, który niedawno przybył z&nbsp;Italii razem ze swoją żoną Pryscyllą (ponieważ Klaudiusz zarządził, żeby wszyscy Żydzi opuścili Rzym), i&nbsp;poszedł do nich;</p>
<p class="BibleIndent" id="BG-18_3"><sup>18.3</sup>&nbsp; A&nbsp;ponieważ znał to samo rzemiosło, zamieszkał u&nbsp;nich i&nbsp;pracował. Zajmowali się bowiem wyrobem namiotów.</p>
<p class="BibleIndent" id="BG-18_4"><sup>18.4</sup>&nbsp;W każdy szabat rozprawiał w&nbsp;synagodze i&nbsp;przekonywał i&nbsp;Żydów, i&nbsp;Greków.</p>
<p class="BibleIndent" id="BG-18_5"><sup>18.5</sup>&nbsp; A&nbsp;gdy przyszli z&nbsp;Macedonii Sylas i&nbsp;Tymoteusz, Paweł był napierany w&nbsp;duchu i&nbsp;świadczył Żydom, że Jezus jest Chrystusem.</p>
<p class="BibleIndent" id="BG-18_6"><sup>18.6</sup>&nbsp;Lecz gdy się sprzeciwiali i&nbsp;bluźnili, otrząsnął szaty i&nbsp;powiedział do nich: Krew wasza na waszą głowę, ja jestem czysty. Od tej chwili pójdę do pogan.</p>
<p class="BibleIndent" id="BG-18_7"><sup>18.7</sup>&nbsp;Odszedł stamtąd i&nbsp;wszedł do domu pewnego <i>człowieka</i>, imieniem Justus, który czcił Boga, a&nbsp;którego dom przylegał do synagogi.</p>
<p class="BibleIndent" id="BG-18_8"><sup>18.8</sup>&nbsp;A przełożony synagogi, Kryspus, uwierzył w&nbsp;Pana wraz z&nbsp;całym swoim domem. Także wielu Koryntian, którzy słuchali, uwierzyło i&nbsp;zostało ochrzczonych.</p>
<p class="BibleIndent" id="BG-18_9"><sup>18.9</sup>&nbsp;Wtedy w&nbsp;nocy Pan powiedział do Pawła w&nbsp;widzeniu: Nie bój się, lecz mów i&nbsp;nie milcz;</p>
<p class="BibleIndent" id="BG-18_10"><sup>18.10</sup>&nbsp;Bo ja jestem z&nbsp;tobą i&nbsp;nikt się na ciebie nie targnie, aby cię skrzywdzić. Mam bowiem liczny lud w&nbsp;tym mieście.</p>
<p class="BibleIndent" id="BG-18_11"><sup>18.11</sup>&nbsp;I mieszkał tam przez rok i&nbsp;sześć miesięcy, nauczając u&nbsp;nich słowa Bożego.</p>
<p class="BibleIndent" id="BG-18_12"><sup>18.12</sup>&nbsp; A&nbsp;gdy Gallio był prokonsulem w&nbsp;Achai, Żydzi jednomyślnie powstali przeciw Pawłowi i&nbsp;przyprowadzili go przed sąd;</p>
<p class="BibleIndent" id="BG-18_13"><sup>18.13</sup>&nbsp;Mówiąc: On namawia ludzi, aby niezgodnie z&nbsp;prawem czcili Boga.</p>
<p class="BibleIndent" id="BG-18_14"><sup>18.14</sup>&nbsp;Kiedy Paweł miał już otworzyć usta, Gallio powiedział do Żydów: O&nbsp;Żydzi, gdyby się działo bezprawie albo jakaś niegodziwość, znosiłbym was, jak należy;</p>
<p class="BibleIndent" id="BG-18_15"><sup>18.15</sup>&nbsp;Lecz jeśli spór dotyczy słów, imion i&nbsp;waszego prawa, sami <i>to</i> rozpatrzcie. Ja bowiem nie chcę być sędzią w&nbsp;tych <i>sprawach</i>.</p>
<p class="BibleIndent" id="BG-18_16"><sup>18.16</sup>&nbsp;I wypędził ich z&nbsp;sądu.</p>
<p class="BibleIndent" id="BG-18_17"><sup>18.17</sup>&nbsp;Wtedy wszyscy Grecy schwytali Sostenesa, przełożonego synagogi, i&nbsp;bili go przed sądem, lecz Gallio na to nie zważał.</p>
<p class="BibleIndent" id="BG-18_18"><sup>18.18</sup>&nbsp; A&nbsp;Paweł mieszkał tam jeszcze przez wiele dni, potem pożegnał się z&nbsp;braćmi i&nbsp;popłynął do Syrii, a&nbsp;z&nbsp;nim Pryscylla i&nbsp;Akwila. W&nbsp;Kenchrach ostrzygł głowę, bo złożył ślub.</p>
<p class="BibleIndent" id="BG-18_19"><sup>18.19</sup>&nbsp;Potem przybył do Efezu i&nbsp;tam ich zostawił. Sam zaś wszedł do synagogi i&nbsp;rozprawiał z&nbsp;Żydami.</p>
<p class="BibleIndent" id="BG-18_20"><sup>18.20</sup>&nbsp; A&nbsp;gdy go prosili, żeby u&nbsp;nich pozostał dłużej, nie zgodził się;</p>
<p class="BibleIndent" id="BG-18_21"><sup>18.21</sup>&nbsp;Ale żegnając się z&nbsp;nimi, powiedział: Nadchodzące święto muszę koniecznie obchodzić w&nbsp;Jerozolimie, lecz jeśli taka będzie wola Boga, wrócę do was. I&nbsp;odpłynął z&nbsp;Efezu.</p>
<p class="BibleIndent" id="BG-18_22"><sup>18.22</sup>&nbsp;Po przybyciu do Cezarei udał się <i>do</i> <i>Jerozolimy</i>, gdzie pozdrowił kościół, a&nbsp;potem odszedł do Antiochii.</p>
<p class="BibleIndent" id="BG-18_23"><sup>18.23</sup>&nbsp;Mieszkał <i>tam</i> przez pewien czas i&nbsp;wyruszył, przemierzając krainę galacką i&nbsp;Frygię i&nbsp;umacniając wszystkich uczniów.</p>
<p class="BibleIndent" id="BG-18_24"><sup>18.24</sup>&nbsp; A&nbsp;do Efezu przybył pewien Żyd, imieniem Apollos, rodem z&nbsp;Aleksandrii, człowiek wymowny i&nbsp;biegły w&nbsp;Piśmie.</p>
<p class="BibleIndent" id="BG-18_25"><sup>18.25</sup>&nbsp;Był on obeznany z&nbsp;drogą Pana, a&nbsp;pałając duchem, mówił i&nbsp;nauczał starannie o&nbsp;Panu, wiedząc tylko o&nbsp;chrzcie Jana.</p>
<p class="BibleIndent" id="BG-18_26"><sup>18.26</sup>&nbsp;Zaczął on odważnie mówić w&nbsp;synagodze. Gdy go usłyszeli Akwila i&nbsp;Pryscylla, przyjęli go do siebie i&nbsp;dokładniej wytłumaczyli drogę Boga.</p>
<p class="BibleIndent" id="BG-18_27"><sup>18.27</sup>&nbsp;Kiedy chciał udać się do Achai, bracia go zachęcili i&nbsp;napisali do uczniów, aby go przyjęli. Gdy <i>tam</i> przybył, bardzo pomagał tym, którzy uwierzyli dzięki łasce <i>Bożej</i>.</p>
<p class="BibleIndent" id="BG-18_28"><sup>18.28</sup>&nbsp;Dzielnie bowiem przekonywał Żydów, publicznie dowodząc z&nbsp;Pisma, że Jezus jest Chrystusem.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 19</a></h3>
<p class="BibleIndent" id="BG-19_1"><sup>19.1</sup>&nbsp;I stało się, że gdy Apollos przebywał w&nbsp;Koryncie, Paweł obszedł okolice wyżej położone i&nbsp;dotarł do Efezu. I&nbsp;znalazłszy tam niektórych uczniów;</p>
<p class="BibleIndent" id="BG-19_2"><sup>19.2</sup>&nbsp;Zapytał ich: Czy otrzymaliście Ducha Świętego, kiedy uwierzyliście? A&nbsp;oni mu odpowiedzieli: Nawet nie słyszeliśmy, że jest Duch Święty.</p>
<p class="BibleIndent" id="BG-19_3"><sup>19.3</sup>&nbsp;Wtedy zapytał ich: W&nbsp;czym więc byliście ochrzczeni? A&nbsp;oni odpowiedzieli: W&nbsp;chrzcie Jana.</p>
<p class="BibleIndent" id="BG-19_4"><sup>19.4</sup>&nbsp;Paweł zaś powiedział: Jan chrzcił chrztem pokuty, mówiąc ludziom, aby uwierzyli w&nbsp;tego, który przyjdzie po nim, to znaczy w&nbsp;Jezusa Chrystusa.</p>
<p class="BibleIndent" id="BG-19_5"><sup>19.5</sup>&nbsp;Gdy <i>to</i> usłyszeli, zostali ochrzczeni w&nbsp;imię Pana Jezusa.</p>
<p class="BibleIndent" id="BG-19_6"><sup>19.6</sup>&nbsp; A&nbsp;kiedy Paweł położył na nich ręce, zstąpił na nich Duch Święty i&nbsp;mówili językami, i&nbsp;prorokowali.</p>
<p class="BibleIndent" id="BG-19_7"><sup>19.7</sup>&nbsp;Wszystkich mężczyzn było około dwunastu.</p>
<p class="BibleIndent" id="BG-19_8"><sup>19.8</sup>&nbsp;Potem przez trzy miesiące przychodził do synagogi i&nbsp;odważnie mówił, rozprawiając i&nbsp;przekonując o&nbsp;królestwie Bożym.</p>
<p class="BibleIndent" id="BG-19_9"><sup>19.9</sup>&nbsp;Gdy jednak niektórzy się upierali i&nbsp;nie chcieli uwierzyć, i&nbsp;mówili źle o&nbsp;tej drodze wobec tłumów, odstąpił od nich, odłączył uczniów i&nbsp;codziennie rozprawiał w&nbsp;szkole niejakiego Tyrannosa.</p>
<p class="BibleIndent" id="BG-19_10"><sup>19.10</sup>&nbsp;Działo się tak przez dwa lata, tak że wszyscy mieszkańcy Azji usłyszeli słowo Pana Jezusa, zarówno Żydzi, jak i&nbsp;Grecy.</p>
<p class="BibleIndent" id="BG-19_11"><sup>19.11</sup>&nbsp; A&nbsp;Bóg dokonywał niezwykłych cudów przez ręce Pawła;</p>
<p class="BibleIndent" id="BG-19_12"><sup>19.12</sup>&nbsp;Tak że nawet chustki albo przepaski z&nbsp;jego ciała kładziono na chorych, a&nbsp;choroby ich opuszczały i&nbsp;wychodziły z&nbsp;nich złe duchy.</p>
<p class="BibleIndent" id="BG-19_13"><sup>19.13</sup>&nbsp;A niektórzy wędrowni żydowscy egzorcyści ważyli się wzywać imienia Pana Jezusa nad opętanymi przez złe duchy, mówiąc: Zaklinamy was przez Jezusa, którego głosi Paweł.</p>
<p class="BibleIndent" id="BG-19_14"><sup>19.14</sup>&nbsp;Robiło tak siedmiu synów pewnego Żyda, <i>imieniem</i> Skewas, który był naczelnikiem kapłanów.</p>
<p class="BibleIndent" id="BG-19_15"><sup>19.15</sup>&nbsp;Zły duch im odpowiedział: Znam Jezusa i&nbsp;wiem, kim jest Paweł, ale wy coście za jedni?</p>
<p class="BibleIndent" id="BG-19_16"><sup>19.16</sup>&nbsp;I rzucił się na nich człowiek, w&nbsp;którym był zły duch, powalił i&nbsp;pokonał ich, tak że nadzy i&nbsp;zranieni wybiegli z&nbsp;tego domu.</p>
<p class="BibleIndent" id="BG-19_17"><sup>19.17</sup>&nbsp;Dowiedzieli się o&nbsp;tym wszyscy, zarówno Żydzi, jak i&nbsp;Grecy, którzy mieszkali w&nbsp;Efezie. A&nbsp;na nich wszystkich padł strach i&nbsp;było uwielbione imię Pana Jezusa.</p>
<p class="BibleIndent" id="BG-19_18"><sup>19.18</sup>&nbsp;Wielu też tych, którzy uwierzyli, przychodziło i&nbsp;wyznawało, i&nbsp;ujawniało swoje uczynki.</p>
<p class="BibleIndent" id="BG-19_19"><sup>19.19</sup>&nbsp;I wielu z&nbsp;tych, którzy się zajmowali sztukami magicznymi, znosiło księgi i&nbsp;paliło je wobec wszystkich. Obliczono ich wartość i&nbsp;stwierdzono, <i>że</i> <i>wynosi</i> pięćdziesiąt tysięcy srebrników.</p>
<p class="BibleIndent" id="BG-19_20"><sup>19.20</sup>&nbsp;Tak potężnie rosło i&nbsp;umacniało się słowo Pańskie.</p>
<p class="BibleIndent" id="BG-19_21"><sup>19.21</sup>&nbsp;Po tych wydarzeniach Paweł postanowił w&nbsp;duchu, że po przejściu Macedonii i&nbsp;Achai pójdzie do Jerozolimy, mówiąc: Potem, gdy się tam dostanę, muszę zobaczyć także Rzym.</p>
<p class="BibleIndent" id="BG-19_22"><sup>19.22</sup>&nbsp;Wysłał więc do Macedonii dwóch z&nbsp;tych, którzy <i>mu</i> służyli, Tymoteusza i&nbsp;Erasta, a&nbsp;sam pozostał jeszcze przez jakiś czas w&nbsp;Azji.</p>
<p class="BibleIndent" id="BG-19_23"><sup>19.23</sup>&nbsp;W tym czasie doszło do niemałych rozruchów z&nbsp;powodu <i>tej</i> drogi.</p>
<p class="BibleIndent" id="BG-19_24"><sup>19.24</sup>&nbsp;Bo pewien złotnik, imieniem Demetriusz, który wyrabiał ze srebra świątyńki Diany, zapewniał rzemieślnikom niemały zarobek.</p>
<p class="BibleIndent" id="BG-19_25"><sup>19.25</sup>&nbsp;Zebrał ich i&nbsp;innych, zajmujących się podobnym rzemiosłem, i&nbsp;powiedział: Mężowie, wiecie, że nasz dobrobyt płynie z&nbsp;tego rzemiosła.</p>
<p class="BibleIndent" id="BG-19_26"><sup>19.26</sup>&nbsp;Widzicie też i&nbsp;słyszycie, że ten Paweł nie tylko w&nbsp;Efezie, ale prawie w&nbsp;całej Azji przekonał i&nbsp;odwiódł wielu ludzi, mówiąc, że nie są bogami <i>ci</i>, którzy rękami <i>ludzkimi</i> są uczynieni.</p>
<p class="BibleIndent" id="BG-19_27"><sup>19.27</sup>&nbsp;Należy więc obawiać się nie tylko tego, że nasze rzemiosło zostanie zlekceważone, ale też że świątynia wielkiej bogini Diany, czczonej w&nbsp;całej Azji i&nbsp;w&nbsp;całym świecie, zostanie poczytana za nic i&nbsp;zostanie zniszczony jej majestat.</p>
<p class="BibleIndent" id="BG-19_28"><sup>19.28</sup>&nbsp;Gdy <i>to</i> usłyszeli, ogarnął ich gniew i&nbsp;zaczęli krzyczeć: Wielka jest Diana Efeska!</p>
<p class="BibleIndent" id="BG-19_29"><sup>19.29</sup>&nbsp;I całe miasto napełniło się wrzawą. Porwawszy Gajusa i&nbsp;Arystarcha, Macedończyków, towarzyszy podróży Pawła, jednomyślnie ruszyli do teatru.</p>
<p class="BibleIndent" id="BG-19_30"><sup>19.30</sup>&nbsp;Gdy Paweł chciał wejść między lud, uczniowie mu nie pozwolili.</p>
<p class="BibleIndent" id="BG-19_31"><sup>19.31</sup>&nbsp;Również niektórzy dostojnicy Azji, będący jego przyjaciółmi, posłali do niego z&nbsp;prośbą, aby nie wchodził do teatru.</p>
<p class="BibleIndent" id="BG-19_32"><sup>19.32</sup>&nbsp;Tymczasem jedni krzyczeli tak, a&nbsp;drudzy inaczej. W&nbsp;zgromadzeniu bowiem zapanował zamęt, a&nbsp;większość z&nbsp;nich nie wiedziała, po co się zebrali.</p>
<p class="BibleIndent" id="BG-19_33"><sup>19.33</sup>&nbsp;Z tłumu wyciągnięto Aleksandra, którego Żydzi wysunęli do przodu. Aleksander dał znak ręką, bo chciał zdać sprawę ludowi.</p>
<p class="BibleIndent" id="BG-19_34"><sup>19.34</sup>&nbsp;Gdy jednak poznali, że jest Żydem, rozległ się jeden krzyk i&nbsp;wszyscy wołali przez około dwie godziny: Wielka jest Diana Efeska!</p>
<p class="BibleIndent" id="BG-19_35"><sup>19.35</sup>&nbsp;Wtedy sekretarz <i>miejski</i> uspokoił tłum i&nbsp;powiedział: Mężowie efescy, kto z&nbsp;ludzi nie wie, że miasto Efez jest opiekunem świątyni wielkiej bogini Diany i&nbsp;<i>jej</i> <i>posągu</i>, który spadł od Jowisza?</p>
<p class="BibleIndent" id="BG-19_36"><sup>19.36</sup>&nbsp;Skoro nikt temu nie może zaprzeczyć, powinniście się uspokoić i&nbsp;niczego nie czynić pochopnie.</p>
<p class="BibleIndent" id="BG-19_37"><sup>19.37</sup>&nbsp;Przyprowadziliście bowiem tych ludzi, którzy nie są ani świętokradcami, ani też nie bluźnią waszej bogini.</p>
<p class="BibleIndent" id="BG-19_38"><sup>19.38</sup>&nbsp;A jeśli Demetriusz i&nbsp;rzemieślnicy, którzy są z&nbsp;nim, mają coś przeciwko komuś, są <i>przecież</i> sądy, są też prokonsulowie, niech pozywają jedni drugich.</p>
<p class="BibleIndent" id="BG-19_39"><sup>19.39</sup>&nbsp;Jeśli zaś chodzi o&nbsp;coś innego, <i>zostanie</i> to rozpatrzone na prawomocnym zebraniu.</p>
<p class="BibleIndent" id="BG-19_40"><sup>19.40</sup>&nbsp;Grozi nam bowiem oskarżenie o&nbsp;dzisiejsze rozruchy, bo nie ma żadnego powodu, którym moglibyśmy wytłumaczyć to zbiegowisko.</p>
<p class="BibleIndent" id="BG-19_41"><sup>19.41</sup>&nbsp;Po tych słowach rozwiązał zebranie.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 20</a></h3>
<p class="BibleIndent" id="BG-20_1"><sup>20.1</sup>&nbsp;A gdy ustały rozruchy, Paweł przywołał uczniów, pożegnał się <i>z</i> <i>nimi</i> i&nbsp;wyruszył do Macedonii.</p>
<p class="BibleIndent" id="BG-20_2"><sup>20.2</sup>&nbsp;Przeszedł tamte okolice, udzielając wielu napomnień. Potem przybył do Grecji.</p>
<p class="BibleIndent" id="BG-20_3"><sup>20.3</sup>&nbsp;Kiedy po trzymiesięcznym pobycie zamierzał odpłynąć do Syrii, Żydzi urządzili na niego zasadzkę, więc postanowił powrócić przez Macedonię.</p>
<p class="BibleIndent" id="BG-20_4"><sup>20.4</sup>&nbsp;Razem z&nbsp;nim do Azji wyruszyli Sopater z&nbsp;Berei, z&nbsp;Tesaloniczan Arystarch i&nbsp;Sekundus, i&nbsp;Gajus z&nbsp;Derbe, i&nbsp;Tymoteusz, a&nbsp;z&nbsp;Azji Tychikus i&nbsp;Trofim.</p>
<p class="BibleIndent" id="BG-20_5"><sup>20.5</sup>&nbsp;Ci poszli pierwsi i&nbsp;czekali na nas w&nbsp;Troadzie.</p>
<p class="BibleIndent" id="BG-20_6"><sup>20.6</sup>&nbsp;My zaś po święcie Przaśników odpłynęliśmy z&nbsp;Filippi i&nbsp;po pięciu dniach przybyliśmy do nich do Troady, gdzie spędziliśmy siedem dni.</p>
<p class="BibleIndent" id="BG-20_7"><sup>20.7</sup>&nbsp;A pierwszego dnia po szabacie, gdy uczniowie zebrali się na łamanie chleba, Paweł, który miał nazajutrz odjechać, przemawiał do nich i&nbsp;przeciągnął mowę aż do północy.</p>
<p class="BibleIndent" id="BG-20_8"><sup>20.8</sup>&nbsp;A w&nbsp;sali na piętrze, w&nbsp;której byli zebrani, paliło się wiele lamp.</p>
<p class="BibleIndent" id="BG-20_9"><sup>20.9</sup>&nbsp;Pewien młodzieniec, imieniem Eutych, siedział w&nbsp;oknie pogrążony w&nbsp;głębokim śnie. Kiedy Paweł długo przemawiał, zmorzony snem spadł z&nbsp;trzeciego piętra na dół. Gdy go podniesiono, był martwy.</p>
<p class="BibleIndent" id="BG-20_10"><sup>20.10</sup>&nbsp;Paweł zszedł na dół, przypadł do niego, objął go i&nbsp;powiedział: Nie bójcie się, bo jest w&nbsp;nim życie.</p>
<p class="BibleIndent" id="BG-20_11"><sup>20.11</sup>&nbsp;Wrócił na górę, łamał chleb i&nbsp;jadł, a&nbsp;głosił im długo, aż do świtu. Potem ruszył w&nbsp;drogę.</p>
<p class="BibleIndent" id="BG-20_12"><sup>20.12</sup>&nbsp;I przyprowadzili młodzieńca żywego, i&nbsp;byli wielce pocieszeni.</p>
<p class="BibleIndent" id="BG-20_13"><sup>20.13</sup>&nbsp;My zaś, wsiadłszy wcześniej na statek, popłynęliśmy do Assos, skąd mieliśmy zabrać Pawła. Tak bowiem postanowił, sam chcąc iść pieszo.</p>
<p class="BibleIndent" id="BG-20_14"><sup>20.14</sup>&nbsp;Kiedy spotkał się z&nbsp;nami w&nbsp;Assos, zabraliśmy go i&nbsp;przybyliśmy do Mityleny.</p>
<p class="BibleIndent" id="BG-20_15"><sup>20.15</sup>&nbsp;Odpłynąwszy stamtąd, nazajutrz znaleźliśmy się naprzeciw Chios, a&nbsp;następnego dnia przypłynęliśmy do Samos. Przenocowaliśmy w&nbsp;Trogillium, a&nbsp;dzień później dotarliśmy do Miletu;</p>
<p class="BibleIndent" id="BG-20_16"><sup>20.16</sup>&nbsp;Gdyż Paweł postanowił ominąć Efez, żeby nie spędzić czasu w&nbsp;Azji. Spieszył się bowiem, aby, jeśli to możliwe, być na dzień Pięćdziesiątnicy w&nbsp;Jerozolimie.</p>
<p class="BibleIndent" id="BG-20_17"><sup>20.17</sup>&nbsp;Z Miletu posłał do Efezu, wzywając do siebie starszych kościoła.</p>
<p class="BibleIndent" id="BG-20_18"><sup>20.18</sup>&nbsp;A gdy przybyli do niego, powiedział: Wy wiecie, jaki byłem przez cały czas wśród was od pierwszego dnia, kiedy przybyłem do Azji;</p>
<p class="BibleIndent" id="BG-20_19"><sup>20.19</sup>&nbsp;Jak służyłem Panu z&nbsp;całą pokorą wśród wielu łez i&nbsp;doświadczeń, które mnie spotykały z&nbsp;<i>powodu</i> zasadzek Żydów;</p>
<p class="BibleIndent" id="BG-20_20"><sup>20.20</sup>&nbsp;Jak nie uchylałem się od niczego, co pożyteczne, od przemawiania i&nbsp;nauczania was publicznie i&nbsp;po domach;</p>
<p class="BibleIndent" id="BG-20_21"><sup>20.21</sup>&nbsp;Oświadczając zarówno Żydom, jak i&nbsp;Grekom o&nbsp;pokucie wobec Boga i&nbsp;o&nbsp;wierze w&nbsp;naszego Pana Jezusa Chrystusa.</p>
<p class="BibleIndent" id="BG-20_22"><sup>20.22</sup>&nbsp; A&nbsp;teraz, związany w&nbsp;duchu, idę do Jerozolimy, nie wiedząc, co mnie tam spotka.</p>
<p class="BibleIndent" id="BG-20_23"><sup>20.23</sup>&nbsp;<i>Wiem</i> tylko, że Duch Święty poświadcza w&nbsp;każdym mieście, iż czekają mnie więzy i&nbsp;utrapienia.</p>
<p class="BibleIndent" id="BG-20_24"><sup>20.24</sup>&nbsp;Lecz ja o&nbsp;to nie dbam, a&nbsp;moje życie nie jest mi tak drogie, bylebym tylko z&nbsp;radością dokończył mój bieg i&nbsp;posługę, którą otrzymałem od Pana Jezusa, by dać świadectwo o&nbsp;ewangelii łaski Bożej.</p>
<p class="BibleIndent" id="BG-20_25"><sup>20.25</sup>&nbsp;A teraz wiem, że wy wszyscy, wśród których przebywałem, głosząc królestwo Boże, już więcej nie zobaczycie mojej twarzy.</p>
<p class="BibleIndent" id="BG-20_26"><sup>20.26</sup>&nbsp;Dlatego oświadczam wam dzisiaj, że nie jestem winien niczyjej krwi.</p>
<p class="BibleIndent" id="BG-20_27"><sup>20.27</sup>&nbsp;Nie uchylałem się bowiem od zwiastowania wam całej rady Bożej.</p>
<p class="BibleIndent" id="BG-20_28"><sup>20.28</sup>&nbsp;Uważajcie na samych siebie i&nbsp;na całe stado, w&nbsp;którym was Duch Święty ustanowił biskupami, abyście paśli kościół Boga, który on nabył własną krwią.</p>
<p class="BibleIndent" id="BG-20_29"><sup>20.29</sup>&nbsp;Gdyż wiem, że po moim odejściu wejdą między was wilki drapieżne, które nie będą oszczędzać stada.</p>
<p class="BibleIndent" id="BG-20_30"><sup>20.30</sup>&nbsp;Także spośród was samych powstaną ludzie mówiący <i>rzeczy</i> przewrotne, aby pociągnąć za sobą uczniów.</p>
<p class="BibleIndent" id="BG-20_31"><sup>20.31</sup>&nbsp;Dlatego czuwajcie, pamiętając, że przez trzy lata we dnie i&nbsp;w&nbsp;nocy nie przestawałem ze łzami napominać każdego <i>z</i> <i>was</i>.</p>
<p class="BibleIndent" id="BG-20_32"><sup>20.32</sup>&nbsp; A&nbsp;teraz, bracia, polecam was Bogu i&nbsp;słowu jego łaski, które może zbudować <i>was</i> i&nbsp;dać wam dziedzictwo wśród wszystkich, którzy są uświęceni.</p>
<p class="BibleIndent" id="BG-20_33"><sup>20.33</sup>&nbsp;Nie pożądałem srebra, złota ani szaty niczyjej.</p>
<p class="BibleIndent" id="BG-20_34"><sup>20.34</sup>&nbsp;Przeciwnie, sami wiecie, że te ręce służyły <i>zaspokajaniu</i> potrzeb moich i&nbsp;tych, którzy są ze mną.</p>
<p class="BibleIndent" id="BG-20_35"><sup>20.35</sup>&nbsp;We wszystkim wam pokazałem, że tak pracując, musimy wspierać słabych i&nbsp;pamiętać o&nbsp;słowach Pana Jezusa, który powiedział: Bardziej błogosławioną rzeczą jest dawać niż brać.</p>
<p class="BibleIndent" id="BG-20_36"><sup>20.36</sup>&nbsp;Po tych słowach ukląkł i&nbsp;modlił się z&nbsp;nimi wszystkimi.</p>
<p class="BibleIndent" id="BG-20_37"><sup>20.37</sup>&nbsp;Wtedy wszyscy wybuchnęli wielkim płaczem i&nbsp;rzucając się Pawłowi na szyję, całowali go;</p>
<p class="BibleIndent" id="BG-20_38"><sup>20.38</sup>&nbsp;Smucąc się najbardziej z&nbsp;powodu tych słów, które im powiedział, że już więcej nie zobaczą jego twarzy. I&nbsp;odprowadzili go na statek.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 21</a></h3>
<p class="BibleIndent" id="BG-21_1"><sup>21.1</sup>&nbsp;Po rozstaniu z&nbsp;nimi odpłynęliśmy i&nbsp;prostym kursem przybyliśmy na Kos, a&nbsp;nazajutrz na Rodos, stamtąd zaś do Patary.</p>
<p class="BibleIndent" id="BG-21_2"><sup>21.2</sup>&nbsp;Znalazłszy <i>tam</i> statek, który miał płynąć do Fenicji, wsiedliśmy <i>na</i> <i>niego</i> i&nbsp;odpłynęliśmy.</p>
<p class="BibleIndent" id="BG-21_3"><sup>21.3</sup>&nbsp; A&nbsp;gdy zobaczyliśmy Cypr, zostawiliśmy go po lewej stronie, popłynęliśmy do Syrii i&nbsp;przybyliśmy do Tyru. Tam bowiem miano wyładować towary ze statku.</p>
<p class="BibleIndent" id="BG-21_4"><sup>21.4</sup>&nbsp;Odszukawszy uczniów, pozostaliśmy tam siedem dni, a&nbsp;oni pod wpływem Ducha mówili Pawłowi, żeby nie szedł do Jerozolimy.</p>
<p class="BibleIndent" id="BG-21_5"><sup>21.5</sup>&nbsp;Po upływie tych dni odeszliśmy i&nbsp;wyruszyliśmy w&nbsp;drogę, a&nbsp;wszyscy z&nbsp;żonami i&nbsp;dziećmi odprowadzili nas za miasto. A&nbsp;uklęknąwszy na wybrzeżu, modliliśmy się.</p>
<p class="BibleIndent" id="BG-21_6"><sup>21.6</sup>&nbsp;A gdy pożegnaliśmy się ze sobą, weszliśmy na statek, a&nbsp;oni wrócili do domu.</p>
<p class="BibleIndent" id="BG-21_7"><sup>21.7</sup>&nbsp;Pod koniec żeglugi z&nbsp;Tyru przypłynęliśmy do Ptolemaidy i&nbsp;powitawszy braci, spędziliśmy u&nbsp;nich jeden dzień.</p>
<p class="BibleIndent" id="BG-21_8"><sup>21.8</sup>&nbsp; A&nbsp;wyszedłszy nazajutrz, Paweł i&nbsp;my, jego towarzysze, dotarliśmy do Cezarei. Weszliśmy do domu Filipa ewangelisty, który był jednym z&nbsp;siedmiu, i&nbsp;zatrzymaliśmy się u&nbsp;niego.</p>
<p class="BibleIndent" id="BG-21_9"><sup>21.9</sup>&nbsp; A&nbsp;miał on cztery córki, dziewice, które prorokowały.</p>
<p class="BibleIndent" id="BG-21_10"><sup>21.10</sup>&nbsp;Kiedy tam mieszkaliśmy przez wiele dni, przyszedł z&nbsp;Judei pewien prorok, imieniem Agabos.</p>
<p class="BibleIndent" id="BG-21_11"><sup>21.11</sup>&nbsp;Przybył do nas, wziął pas Pawła, związał sobie ręce i&nbsp;nogi i&nbsp;powiedział: To mówi Duch Święty: Tak Żydzi zwiążą w&nbsp;Jerozolimie i&nbsp;wydadzą w&nbsp;ręce pogan człowieka, do którego należy ten pas.</p>
<p class="BibleIndent" id="BG-21_12"><sup>21.12</sup>&nbsp;Gdy to usłyszeliśmy, prosiliśmy my i&nbsp;miejscowi <i>bracia</i>, aby nie szedł do Jerozolimy.</p>
<p class="BibleIndent" id="BG-21_13"><sup>21.13</sup>&nbsp;Wtedy Paweł odpowiedział: Co czynicie, płacząc i&nbsp;rozdzierając mi serce? Ja bowiem dla imienia Pana Jezusa jestem gotowy nie tylko dać się związać, ale i&nbsp;umrzeć w&nbsp;Jerozolimie.</p>
<p class="BibleIndent" id="BG-21_14"><sup>21.14</sup>&nbsp; A&nbsp;gdy nie dał się przekonać, ustąpiliśmy, mówiąc: Niech się stanie wola Pana.</p>
<p class="BibleIndent" id="BG-21_15"><sup>21.15</sup>&nbsp;Po <i>upływie</i> tych dni wzięliśmy <i>swoje</i> rzeczy i&nbsp;ruszyliśmy do Jerozolimy.</p>
<p class="BibleIndent" id="BG-21_16"><sup>21.16</sup>&nbsp;Szli z&nbsp;nami <i>niektórzy</i> uczniowie z&nbsp;Cezarei, prowadząc niejakiego Mnazona Cypryjczyka, starego ucznia, u&nbsp;którego mieliśmy się zatrzymać.</p>
<p class="BibleIndent" id="BG-21_17"><sup>21.17</sup>&nbsp; A&nbsp;gdy przybyliśmy do Jerozolimy, bracia przyjęli nas z&nbsp;radością.</p>
<p class="BibleIndent" id="BG-21_18"><sup>21.18</sup>&nbsp;Nazajutrz Paweł poszedł z&nbsp;nami do Jakuba, gdzie zebrali się wszyscy starsi.</p>
<p class="BibleIndent" id="BG-21_19"><sup>21.19</sup>&nbsp;Powitawszy ich, opowiedział im szczegółowo, czego Bóg dokonał wśród pogan przez jego posługę.</p>
<p class="BibleIndent" id="BG-21_20"><sup>21.20</sup>&nbsp;Gdy to usłyszeli, chwalili Pana i&nbsp;powiedzieli: Widzisz, bracie, ile tysięcy Żydów uwierzyło, a&nbsp;wszyscy gorliwie trzymają się prawa.</p>
<p class="BibleIndent" id="BG-21_21"><sup>21.21</sup>&nbsp;Lecz o&nbsp;tobie słyszeli, że odwodzisz od Mojżesza wszystkich Żydów, którzy są wśród pogan, mówiąc, że nie mają obrzezywać dzieci ani żyć według <i>swoich</i> zwyczajów.</p>
<p class="BibleIndent" id="BG-21_22"><sup>21.22</sup>&nbsp;Cóż więc czynić? Z&nbsp;pewnością zejdzie się lud, bo usłyszą, że przybyłeś.</p>
<p class="BibleIndent" id="BG-21_23"><sup>21.23</sup>&nbsp;Zrób zatem to, co ci mówimy. Mamy tu czterech mężczyzn, którzy złożyli ślub.</p>
<p class="BibleIndent" id="BG-21_24"><sup>21.24</sup>&nbsp;Weź ich ze sobą, poddaj się wraz z&nbsp;nimi oczyszczeniu i&nbsp;pokryj za nich koszty, aby mogli ostrzyc głowy. Wtedy wszyscy poznają, że w&nbsp;tym, co o&nbsp;tobie słyszeli, nie ma nic <i>z</i> <i>prawdy</i>, ale że i&nbsp;ty sam postępujesz <i>porządnie</i>, przestrzegając prawa.</p>
<p class="BibleIndent" id="BG-21_25"><sup>21.25</sup>&nbsp; A&nbsp;co do pogan, którzy uwierzyli, napisaliśmy, postanawiając, aby niczego takiego nie zachowywali, tylko żeby się wystrzegali tego, co ofiarowane bożkom, i&nbsp;krwi, i&nbsp;tego, co uduszone, i&nbsp;nierządu.</p>
<p class="BibleIndent" id="BG-21_26"><sup>21.26</sup>&nbsp;Wtedy Paweł wziął ze sobą tych mężczyzn, a&nbsp;następnego dnia poddał się razem z&nbsp;nimi oczyszczeniu i&nbsp;wszedł do świątyni, zgłaszając wypełnienie dni oczyszczenia, aż za każdego z&nbsp;nich złożona zostanie ofiara.</p>
<p class="BibleIndent" id="BG-21_27"><sup>21.27</sup>&nbsp;Kiedy zaś te siedem dni dobiegało końca, zobaczyli go w&nbsp;świątyni Żydzi z&nbsp;Azji, podburzyli tłum i&nbsp;rzucili się na niego;</p>
<p class="BibleIndent" id="BG-21_28"><sup>21.28</sup>&nbsp;Wołając: Mężowie Izraelici, pomóżcie! To jest człowiek, który wszędzie wszystkich naucza przeciwko ludowi i&nbsp;prawu, i&nbsp;temu miejscu, a&nbsp;nadto jeszcze i&nbsp;Greków wprowadził do świątyni i&nbsp;splugawił to święte miejsce.</p>
<p class="BibleIndent" id="BG-21_29"><sup>21.29</sup>&nbsp;Przedtem bowiem widzieli z&nbsp;nim w&nbsp;mieście Trofima z&nbsp;Efezu i&nbsp;sądzili, że Paweł wprowadził go do świątyni.</p>
<p class="BibleIndent" id="BG-21_30"><sup>21.30</sup>&nbsp;I poruszyło się całe miasto, i&nbsp;zbiegł się lud. A&nbsp;schwytawszy Pawła, wyciągnęli go ze świątyni i&nbsp;natychmiast zamknięto drzwi.</p>
<p class="BibleIndent" id="BG-21_31"><sup>21.31</sup>&nbsp;A gdy usiłowali go zabić, dano znać dowódcy oddziału, że cała Jerozolima jest wzburzona.</p>
<p class="BibleIndent" id="BG-21_32"><sup>21.32</sup>&nbsp;Natychmiast wziął żołnierzy i&nbsp;setników i&nbsp;zbiegł do nich <i>na</i> <i>dół</i>. A&nbsp;kiedy zobaczyli dowódcę i&nbsp;żołnierzy, przestali bić Pawła.</p>
<p class="BibleIndent" id="BG-21_33"><sup>21.33</sup>&nbsp;Wtedy dowódca zbliżył się, zatrzymał go, kazał związać dwoma łańcuchami i&nbsp;wypytywał, kim jest i&nbsp;co zrobił.</p>
<p class="BibleIndent" id="BG-21_34"><sup>21.34</sup>&nbsp;I jedni z&nbsp;tłumu krzyczeli tak, a&nbsp;drudzy inaczej. A&nbsp;gdy z&nbsp;powodu zgiełku nie mógł dowiedzieć się niczego pewnego, rozkazał zaprowadzić go do twierdzy.</p>
<p class="BibleIndent" id="BG-21_35"><sup>21.35</sup>&nbsp;Kiedy znalazł się na schodach, doszło do tego, że żołnierze musieli go nieść z&nbsp;powodu naporu tłumu.</p>
<p class="BibleIndent" id="BG-21_36"><sup>21.36</sup>&nbsp;Wielki tłum bowiem szedł za nim, wołając: Zgładź go!</p>
<p class="BibleIndent" id="BG-21_37"><sup>21.37</sup>&nbsp; A&nbsp;gdy Paweł miał być wprowadzony do twierdzy, zapytał dowódcę: Czy wolno mi coś do ciebie powiedzieć? A&nbsp;on odpowiedział: Mówisz po grecku?</p>
<p class="BibleIndent" id="BG-21_38"><sup>21.38</sup>&nbsp;Czy nie jesteś tym Egipcjaninem, który przed tymi dniami wzniecił rozruchy i&nbsp;wyprowadził na pustynię cztery tysiące zabójców?</p>
<p class="BibleIndent" id="BG-21_39"><sup>21.39</sup>&nbsp;A Paweł powiedział: Jestem Żydem z&nbsp;Tarsu, obywatelem znacznego miasta w&nbsp;Cylicji. Dlatego proszę cię, pozwól mi przemówić do ludu.</p>
<p class="BibleIndent" id="BG-21_40"><sup>21.40</sup>&nbsp;Gdy pozwolił, Paweł, stojąc na schodach, dał ręką znak ludowi, a&nbsp;gdy nastała wielka cisza, przemówił po hebrajsku:</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 22</a></h3>
<p class="BibleIndent" id="BG-22_1"><sup>22.1</sup>&nbsp;Mężowie bracia i&nbsp;ojcowie, słuchajcie mojej obrony, jaką teraz do was kieruję.</p>
<p class="BibleIndent" id="BG-22_2"><sup>22.2</sup>&nbsp;Gdy usłyszeli, że mówił do nich po hebrajsku, jeszcze bardziej się uciszyli. A&nbsp;on powiedział:</p>
<p class="BibleIndent" id="BG-22_3"><sup>22.3</sup>&nbsp;Jestem Żydem, urodzonym w&nbsp;Tarsie w&nbsp;Cylicji, lecz wychowanym w&nbsp;tym mieście, u&nbsp;stóp Gamaliela, starannie wykształconym w&nbsp;prawie ojczystym i&nbsp;byłem gorliwym względem Boga jak i&nbsp;wy wszyscy dzisiaj.</p>
<p class="BibleIndent" id="BG-22_4"><sup>22.4</sup>&nbsp;Prześladowałem tę drogę aż na śmierć, wiążąc i&nbsp;wtrącając do więzienia zarówno mężczyzn, jak i&nbsp;kobiety;</p>
<p class="BibleIndent" id="BG-22_5"><sup>22.5</sup>&nbsp;Czego mi świadkiem jest najwyższy kapłan oraz wszyscy starsi. Od nich też otrzymałem listy do braci i&nbsp;pojechałem do Damaszku, aby tych, którzy tam byli, przyprowadzić związanych do Jerozolimy, żeby zostali ukarani.</p>
<p class="BibleIndent" id="BG-22_6"><sup>22.6</sup>&nbsp;A gdy byłem w&nbsp;drodze i&nbsp;zbliżałem się do Damaszku około południa, nagle ogarnęła mnie wielka światłość z&nbsp;nieba.</p>
<p class="BibleIndent" id="BG-22_7"><sup>22.7</sup>&nbsp;I upadłem na ziemię, i&nbsp;usłyszałem głos, który mówił do mnie: Saulu, Saulu, dlaczego mnie prześladujesz?</p>
<p class="BibleIndent" id="BG-22_8"><sup>22.8</sup>&nbsp;A ja odpowiedziałem: Kim jesteś, Panie? I&nbsp;powiedział do mnie: Ja jestem Jezus z&nbsp;Nazaretu, którego ty prześladujesz.</p>
<p class="BibleIndent" id="BG-22_9"><sup>22.9</sup>&nbsp; A&nbsp;ci, którzy byli ze mną, wprawdzie widzieli światłość i&nbsp;przestraszyli się, ale głosu tego, który do mnie mówił, nie słyszeli.</p>
<p class="BibleIndent" id="BG-22_10"><sup>22.10</sup>&nbsp;Zapytałem: Co mam robić, Panie? A&nbsp;Pan powiedział do mnie: Wstań i&nbsp;idź do Damaszku, a&nbsp;tam ci powiedzą o&nbsp;wszystkim, co postanowiono, abyś uczynił.</p>
<p class="BibleIndent" id="BG-22_11"><sup>22.11</sup>&nbsp;A ponieważ zaniewidziałem z&nbsp;powodu blasku tej światłości, przyszedłem do Damaszku prowadzony za rękę przez tych, którzy byli ze mną.</p>
<p class="BibleIndent" id="BG-22_12"><sup>22.12</sup>&nbsp;Tam niejaki Ananiasz, człowiek pobożny według prawa, mający <i>dobre</i> świadectwo u&nbsp;wszystkich Żydów, którzy <i>tam</i> mieszkali;</p>
<p class="BibleIndent" id="BG-22_13"><sup>22.13</sup>&nbsp;Przyszedł, podszedł do mnie i&nbsp;powiedział: Bracie Saulu, przejrzyj! I&nbsp;w&nbsp;tej chwili spojrzałem na niego.</p>
<p class="BibleIndent" id="BG-22_14"><sup>22.14</sup>&nbsp; A&nbsp;on powiedział: Bóg naszych ojców wybrał cię, żebyś poznał jego wolę, oglądał Sprawiedliwego i&nbsp;słuchał głosu z&nbsp;jego ust.</p>
<p class="BibleIndent" id="BG-22_15"><sup>22.15</sup>&nbsp;Będziesz mu bowiem wobec wszystkich ludzi świadkiem tego, co widziałeś i&nbsp;słyszałeś.</p>
<p class="BibleIndent" id="BG-22_16"><sup>22.16</sup>&nbsp;Dlaczego teraz zwlekasz? Wstań, ochrzcij się i&nbsp;obmyj swoje grzechy, wzywając imienia Pana.</p>
<p class="BibleIndent" id="BG-22_17"><sup>22.17</sup>&nbsp;A gdy wróciłem do Jerozolimy i&nbsp;modliłem się w&nbsp;świątyni, wpadłem w&nbsp;zachwycenie.</p>
<p class="BibleIndent" id="BG-22_18"><sup>22.18</sup>&nbsp;I widziałem go, jak mówił do mnie: Pospiesz się i&nbsp;wyjdź szybko z&nbsp;Jerozolimy, ponieważ nie przyjmą twego świadectwa o&nbsp;mnie.</p>
<p class="BibleIndent" id="BG-22_19"><sup>22.19</sup>&nbsp; A&nbsp;ja odpowiedziałem: Panie, oni wiedzą, że wtrącałem do więzienia i&nbsp;biczowałem w&nbsp;synagogach tych, którzy w&nbsp;ciebie wierzyli.</p>
<p class="BibleIndent" id="BG-22_20"><sup>22.20</sup>&nbsp;A kiedy przelewano krew Szczepana, twojego świadka, ja też byłem przy tym i&nbsp;zgodziłem się na jego zabicie, i&nbsp;pilnowałem szat tych, którzy go zabili.</p>
<p class="BibleIndent" id="BG-22_21"><sup>22.21</sup>&nbsp;I powiedział mi: Idź, bo ja cię poślę daleko, do pogan.</p>
<p class="BibleIndent" id="BG-22_22"><sup>22.22</sup>&nbsp;Słuchali go aż do tego słowa, <i>potem</i> podnieśli swój głos, mówiąc: Zgładź z&nbsp;ziemi takiego <i>człowieka</i>, bo nie godzi się, żeby żył!</p>
<p class="BibleIndent" id="BG-22_23"><sup>22.23</sup>&nbsp; A&nbsp;gdy oni krzyczeli, rozrzucali szaty i&nbsp;ciskali proch w&nbsp;powietrze;</p>
<p class="BibleIndent" id="BG-22_24"><sup>22.24</sup>&nbsp;Dowódca rozkazał go zaprowadzić do twierdzy i&nbsp;polecił przesłuchać go z&nbsp;<i>zastosowaniem</i> biczowania, żeby się dowiedzieć, dlaczego tak przeciwko niemu krzyczano.</p>
<p class="BibleIndent" id="BG-22_25"><sup>22.25</sup>&nbsp; A&nbsp;gdy go związano, aby go ubiczować, Paweł powiedział do setnika, który stał obok: Czy wolno wam biczować Rzymianina i&nbsp;to bez sądu?</p>
<p class="BibleIndent" id="BG-22_26"><sup>22.26</sup>&nbsp;Kiedy setnik to usłyszał, podszedł do dowódcy i&nbsp;powiedział mu: Uważaj, co robisz, bo ten człowiek jest Rzymianinem.</p>
<p class="BibleIndent" id="BG-22_27"><sup>22.27</sup>&nbsp;Dowódca podszedł i&nbsp;zapytał go: Powiedz mi, czy ty jesteś Rzymianinem? A&nbsp;on odpowiedział: Tak.</p>
<p class="BibleIndent" id="BG-22_28"><sup>22.28</sup>&nbsp;I powiedział dowódca: Ja kupiłem to obywatelstwo za wielką sumę. Paweł zaś rzekł: A&nbsp;ja mam <i>je</i> od urodzenia.</p>
<p class="BibleIndent" id="BG-22_29"><sup>22.29</sup>&nbsp;I natychmiast odstąpili od niego ci, którzy mieli go przesłuchać. Nawet i&nbsp;dowódca przestraszył się, kiedy się dowiedział, że jest Rzymianinem, a&nbsp;on kazał go związać.</p>
<p class="BibleIndent" id="BG-22_30"><sup>22.30</sup>&nbsp; A&nbsp;nazajutrz, chcąc się dokładnie dowiedzieć, o&nbsp;co Żydzi go oskarżali, uwolnił go z&nbsp;więzów i&nbsp;rozkazał zebrać się naczelnym kapłanom i&nbsp;całej Radzie, przyprowadził Pawła i&nbsp;stawił go przed nimi.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 23</a></h3>
<p class="BibleIndent" id="BG-23_1"><sup>23.1</sup>&nbsp;Paweł, patrząc uważnie na Radę, powiedział: Mężowie bracia, aż do dziś żyłem przed Bogiem z&nbsp;zupełnie czystym sumieniem.</p>
<p class="BibleIndent" id="BG-23_2"><sup>23.2</sup>&nbsp;Lecz Ananiasz, najwyższy kapłan, rozkazał tym, którzy przy nim stali, uderzyć go w&nbsp;twarz.</p>
<p class="BibleIndent" id="BG-23_3"><sup>23.3</sup>&nbsp;Wtedy Paweł powiedział do niego: Uderzy cię Bóg, ściano pobielana! Zasiadłeś, aby mnie sądzić według prawa, a&nbsp;każesz mnie bić wbrew prawu?</p>
<p class="BibleIndent" id="BG-23_4"><sup>23.4</sup>&nbsp;Ci zaś, którzy tam stali, powiedzieli: Złorzeczysz najwyższemu kapłanowi Boga?</p>
<p class="BibleIndent" id="BG-23_5"><sup>23.5</sup>&nbsp;Paweł odpowiedział: Nie wiedziałem, bracia, że to najwyższy kapłan. Jest bowiem napisane: Przełożonemu twego ludu nie będziesz złorzeczyć.</p>
<p class="BibleIndent" id="BG-23_6"><sup>23.6</sup>&nbsp;A Paweł, poznawszy, że jedna część składa się z&nbsp;saduceuszy, a&nbsp;druga z&nbsp;faryzeuszy, zawołał do Rady: Mężowie bracia, jestem faryzeuszem, synem faryzeusza. Sądzą mnie <i>dziś</i> z&nbsp;powodu nadziei i&nbsp;zmartwychwstania umarłych.</p>
<p class="BibleIndent" id="BG-23_7"><sup>23.7</sup>&nbsp;Gdy to powiedział, powstał spór między faryzeuszami a&nbsp;saduceuszami i&nbsp;doszło do rozdwojenia wśród gromady <i>zebranych</i>.</p>
<p class="BibleIndent" id="BG-23_8"><sup>23.8</sup>&nbsp;Saduceusze bowiem mówią, że nie ma zmartwychwstania ani anioła, ani ducha, a&nbsp;faryzeusze wyznają jedno i&nbsp;drugie.</p>
<p class="BibleIndent" id="BG-23_9"><sup>23.9</sup>&nbsp;I wszczął się wielki krzyk, a&nbsp;uczeni w&nbsp;Piśmie ze stronnictwa faryzeuszy zerwali się i&nbsp;zaczęli się spierać, mówiąc: Niczego złego nie znajdujemy w&nbsp;tym człowieku. Jeśli mu coś powiedział duch albo anioł, to nie walczmy z&nbsp;Bogiem.</p>
<p class="BibleIndent" id="BG-23_10"><sup>23.10</sup>&nbsp; A&nbsp;gdy doszło do wielkiego wzburzenia, dowódca, obawiając się, aby Pawła nie rozszarpali, rozkazał żołnierzom zejść, wyrwać go spośród nich i&nbsp;zaprowadzić do twierdzy.</p>
<p class="BibleIndent" id="BG-23_11"><sup>23.11</sup>&nbsp; A&nbsp;następnej nocy Pan stanął przy nim i&nbsp;powiedział: Bądź dobrej myśli, Pawle! Tak bowiem, jak świadczyłeś o&nbsp;mnie w&nbsp;Jerozolimie, musisz świadczyć również w&nbsp;Rzymie.</p>
<p class="BibleIndent" id="BG-23_12"><sup>23.12</sup>&nbsp;Kiedy nastał dzień, niektórzy spośród Żydów zebrali się i&nbsp;zobowiązali się przysięgą, że nie będą jeść ani pić, dopóki nie zabiją Pawła.</p>
<p class="BibleIndent" id="BG-23_13"><sup>23.13</sup>&nbsp;A tych, którzy przystąpili do tego sprzysiężenia, było ponad czterdziestu.</p>
<p class="BibleIndent" id="BG-23_14"><sup>23.14</sup>&nbsp;Przyszli oni do naczelnych kapłanów i&nbsp;starszych i&nbsp;powiedzieli: Związaliśmy się przysięgą, że nie weźmiemy nic do ust, dopóki nie zabijemy Pawła.</p>
<p class="BibleIndent" id="BG-23_15"><sup>23.15</sup>&nbsp;Dlatego teraz wy razem z&nbsp;Radą dajcie znać dowódcy, żeby go jutro do was przyprowadził pod pozorem dokładniejszego zbadania jego sprawy, a&nbsp;my jesteśmy gotowi go zabić, zanim dojdzie.</p>
<p class="BibleIndent" id="BG-23_16"><sup>23.16</sup>&nbsp;A gdy siostrzeniec Pawła usłyszał o&nbsp;tej zasadzce, przybył, wszedł do twierdzy i&nbsp;powiadomił <i>o</i> <i>tym</i> Pawła.</p>
<p class="BibleIndent" id="BG-23_17"><sup>23.17</sup>&nbsp;Wtedy Paweł przywołał jednego z&nbsp;setników i&nbsp;powiedział: Zaprowadź tego młodzieńca do dowódcy, bo ma mu coś do powiedzenia.</p>
<p class="BibleIndent" id="BG-23_18"><sup>23.18</sup>&nbsp;Wziął go więc <i>ze</i> <i>sobą</i>, zaprowadził go do dowódcy i&nbsp;powiedział: Więzień Paweł przywołał mnie i&nbsp;poprosił, abym przyprowadził do ciebie tego młodzieńca, który ma ci coś do powiedzenia.</p>
<p class="BibleIndent" id="BG-23_19"><sup>23.19</sup>&nbsp;Dowódca wziął go za rękę, odszedł z&nbsp;nim na bok i&nbsp;zapytał: O&nbsp;czym to masz mi powiedzieć?</p>
<p class="BibleIndent" id="BG-23_20"><sup>23.20</sup>&nbsp;A <i>on</i> odpowiedział: Żydzi postanowili cię prosić, żebyś jutro zaprowadził Pawła przed Radę pod pozorem dokładniejszego zbadania jego sprawy.</p>
<p class="BibleIndent" id="BG-23_21"><sup>23.21</sup>&nbsp;Lecz nie ulegnij ich <i>namowie</i>, bo czyha na niego ponad czterdziestu mężczyzn, którzy związali się przysięgą, że nie będą jeść ani pić, dopóki go nie zabiją. Są już w&nbsp;pogotowiu, czekając na twoje pozwolenie.</p>
<p class="BibleIndent" id="BG-23_22"><sup>23.22</sup>&nbsp;Wtedy dowódca odesłał młodzieńca, przykazując, aby nikomu nie mówił, że go o&nbsp;tym powiadomił.</p>
<p class="BibleIndent" id="BG-23_23"><sup>23.23</sup>&nbsp;Przywoławszy dwóch setników, powiedział: Przygotujcie do wymarszu do Cezarei na godzinę trzecią w&nbsp;nocy dwustu żołnierzy, siedemdziesięciu jeźdźców i&nbsp;dwustu oszczepników.</p>
<p class="BibleIndent" id="BG-23_24"><sup>23.24</sup>&nbsp;<i>Kazał</i> też przygotować zwierzęta juczne, aby wsadzić <i>na</i> <i>nie</i> Pawła i&nbsp;bezpiecznie doprowadzić go do namiestnika Feliksa.</p>
<p class="BibleIndent" id="BG-23_25"><sup>23.25</sup>&nbsp;Napisał też list tej treści:</p>
<p class="BibleIndent" id="BG-23_26"><sup>23.26</sup>&nbsp;Klaudiusz Lizjasz najdostojniejszemu namiestnikowi Feliksowi przesyła pozdrowienia.</p>
<p class="BibleIndent" id="BG-23_27"><sup>23.27</sup>&nbsp;Człowieka tego schwytali Żydzi, a&nbsp;gdy go mieli zabić, nadbiegłem z&nbsp;oddziałem i&nbsp;uratowałem go, dowiedziawszy się, że jest Rzymianinem.</p>
<p class="BibleIndent" id="BG-23_28"><sup>23.28</sup>&nbsp; A&nbsp;chcąc wiedzieć, z&nbsp;jakiej przyczyny go oskarżają, zaprowadziłem go przed ich Radę;</p>
<p class="BibleIndent" id="BG-23_29"><sup>23.29</sup>&nbsp;I stwierdziłem, że oskarżają go o&nbsp;<i>jakieś</i> sporne kwestie dotyczące ich prawa i&nbsp;że nie ma żadnej winy, dla której zasługiwałby na śmierć lub więzienie.</p>
<p class="BibleIndent" id="BG-23_30"><sup>23.30</sup>&nbsp;A gdy mi powiedziano o&nbsp;zasadzce, którą na niego przygotowali Żydzi, natychmiast wysłałem <i>go</i> do ciebie, a&nbsp;jego oskarżycielom nakazałem, żeby przed tobą stawiali zarzuty wobec niego. Bądź zdrów!</p>
<p class="BibleIndent" id="BG-23_31"><sup>23.31</sup>&nbsp;Żołnierze zabrali więc Pawła zgodnie z&nbsp;rozkazem i&nbsp;zaprowadzili go nocą do Antipatris.</p>
<p class="BibleIndent" id="BG-23_32"><sup>23.32</sup>&nbsp;A nazajutrz zostawili jeźdźców, aby jechali z&nbsp;nim <i>dalej</i>, a&nbsp;<i>sami</i> wrócili do twierdzy.</p>
<p class="BibleIndent" id="BG-23_33"><sup>23.33</sup>&nbsp;Tamci przyjechali do Cezarei, oddali list namiestnikowi i&nbsp;stawili przed nim Pawła.</p>
<p class="BibleIndent" id="BG-23_34"><sup>23.34</sup>&nbsp;A namiestnik po przeczytaniu <i>listu</i> zapytał <i>go</i>, z&nbsp;jakiej prowincji pochodzi. Kiedy dowiedział się, że z&nbsp;Cylicji;</p>
<p class="BibleIndent" id="BG-23_35"><sup>23.35</sup>&nbsp;Powiedział: Przesłucham cię, gdy przybędą twoi oskarżyciele. I&nbsp;rozkazał strzec go w&nbsp;ratuszu Heroda.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 24</a></h3>
<p class="BibleIndent" id="BG-24_1"><sup>24.1</sup>&nbsp;Po pięciu dniach przybył najwyższy kapłan Ananiasz wraz ze starszymi i&nbsp;z&nbsp;retorem, niejakim Tertullosem. Wnieśli oni przed namiestnika <i>oskarżenie</i> przeciwko Pawłowi.</p>
<p class="BibleIndent" id="BG-24_2"><sup>24.2</sup>&nbsp;A gdy go wezwano, Tertullos rozpoczął mowę oskarżycielską: Ponieważ dzięki tobie cieszymy się zupełnym pokojem i&nbsp;dzięki twojej przezorności nasz naród doświadcza wiele dobrego;</p>
<p class="BibleIndent" id="BG-24_3"><sup>24.3</sup>&nbsp;Przyznajemy to zawsze i&nbsp;wszędzie, dostojny Feliksie, z&nbsp;wielką wdzięcznością.</p>
<p class="BibleIndent" id="BG-24_4"><sup>24.4</sup>&nbsp;Aby cię jednak dłużej nie zatrzymywać, proszę, abyś nas w&nbsp;swej łaskawości przez chwilę posłuchał.</p>
<p class="BibleIndent" id="BG-24_5"><sup>24.5</sup>&nbsp;Stwierdziliśmy, że ten człowiek jest jak zaraza, wzbudza niepokoje <i>wśród</i> wszystkich Żydów na całym świecie i&nbsp;jest dowódcą sekty nazarejczyków.</p>
<p class="BibleIndent" id="BG-24_6"><sup>24.6</sup>&nbsp;Usiłował on też zbezcześcić świątynię. Schwytaliśmy go więc i&nbsp;chcieliśmy osądzić według naszego prawa.</p>
<p class="BibleIndent" id="BG-24_7"><sup>24.7</sup>&nbsp;Lecz dowódca Lizjasz przybył i&nbsp;wyrwał go przemocą z&nbsp;naszych rąk;</p>
<p class="BibleIndent" id="BG-24_8"><sup>24.8</sup>&nbsp;Nakazując jego oskarżycielom udać się do ciebie. Gdy go przesłuchasz, sam będziesz mógł dowiedzieć się od niego wszystkiego, o&nbsp;co go oskarżamy.</p>
<p class="BibleIndent" id="BG-24_9"><sup>24.9</sup>&nbsp;Również Żydzi to potwierdzili, oświadczając, że tak się rzeczy mają.</p>
<p class="BibleIndent" id="BG-24_10"><sup>24.10</sup>&nbsp;Kiedy namiestnik dał znak, aby mówił, Paweł powiedział: Wiedząc, że od wielu lat jesteś sędzią tego narodu, tym chętniej zdam sprawę z&nbsp;tego, co mnie dotyczy.</p>
<p class="BibleIndent" id="BG-24_11"><sup>24.11</sup>&nbsp;Możesz sprawdzić, że nie upłynęło więcej niż dwanaście dni, odkąd przybyłem do Jerozolimy, aby wielbić <i>Boga</i>.</p>
<p class="BibleIndent" id="BG-24_12"><sup>24.12</sup>&nbsp;I nie znaleźli mnie w&nbsp;świątyni rozprawiającego z&nbsp;kimkolwiek ani podburzającego lud czy to w&nbsp;synagogach, czy w&nbsp;mieście;</p>
<p class="BibleIndent" id="BG-24_13"><sup>24.13</sup>&nbsp;Ani też nie mogą dowieść tego, o&nbsp;co mnie oskarżają.</p>
<p class="BibleIndent" id="BG-24_14"><sup>24.14</sup>&nbsp;Wyznaję jednak przed tobą, że według drogi, którą <i>oni</i> uważają za herezję, służę Bogu <i>moich</i> ojców, wierząc wszystkiemu, co jest napisane w&nbsp;Prawie i&nbsp;u&nbsp;Proroków;</p>
<p class="BibleIndent" id="BG-24_15"><sup>24.15</sup>&nbsp;Mając nadzieję w&nbsp;Bogu, że będzie zmartwychwstanie, którego i&nbsp;oni oczekują, zarówno sprawiedliwych, jak i&nbsp;niesprawiedliwych.</p>
<p class="BibleIndent" id="BG-24_16"><sup>24.16</sup>&nbsp;I sam się usilnie staram, aby zawsze mieć sumienie bez skazy wobec Boga i&nbsp;ludzi.</p>
<p class="BibleIndent" id="BG-24_17"><sup>24.17</sup>&nbsp; A&nbsp;po wielu latach przybyłem, aby złożyć jałmużny i&nbsp;ofiary memu narodowi.</p>
<p class="BibleIndent" id="BG-24_18"><sup>24.18</sup>&nbsp;Wtedy pewni Żydzi z&nbsp;Azji spotkali mnie oczyszczonego w&nbsp;świątyni, bez tłumu i&nbsp;zgiełku.</p>
<p class="BibleIndent" id="BG-24_19"><sup>24.19</sup>&nbsp;Oni powinni tu stanąć przed tobą i&nbsp;oskarżać, jeżeli mają coś przeciwko mnie.</p>
<p class="BibleIndent" id="BG-24_20"><sup>24.20</sup>&nbsp;Albo niech ci <i>tutaj</i> sami powiedzą, czy znaleźli we mnie jakąś nieprawość, gdy stanąłem przed Radą;</p>
<p class="BibleIndent" id="BG-24_21"><sup>24.21</sup>&nbsp;Chyba jedynie to, że stojąc wśród nich, zawołałem: Sądzicie mnie dziś z&nbsp;powodu zmartwychwstania umarłych.</p>
<p class="BibleIndent" id="BG-24_22"><sup>24.22</sup>&nbsp;Kiedy Feliks to usłyszał, znając dokładniej tę drogę, odroczył ich <i>sprawę</i>, mówiąc: Rozpatrzę waszą sprawę, kiedy tu przyjedzie dowódca Lizjasz.</p>
<p class="BibleIndent" id="BG-24_23"><sup>24.23</sup>&nbsp;I rozkazał setnikowi pilnować Pawła, zastosować ulgi i&nbsp;nie zabraniać żadnemu z&nbsp;jego przyjaciół posługiwać mu czy go odwiedzać.</p>
<p class="BibleIndent" id="BG-24_24"><sup>24.24</sup>&nbsp; A&nbsp;po kilku dniach przyjechał Feliks ze swoją żoną Druzyllą, która była Żydówką. Kazał zawołać Pawła i&nbsp;słuchał go, <i>jak</i> <i>mówił</i> o&nbsp;wierze w&nbsp;Chrystusa.</p>
<p class="BibleIndent" id="BG-24_25"><sup>24.25</sup>&nbsp; A&nbsp;gdy on rozprawiał o&nbsp;sprawiedliwości, powściągliwości i&nbsp;przyszłym sądzie, Feliks przestraszył się i&nbsp;powiedział: Teraz już odejdź. Kiedy znajdę czas, każę cię zawołać.</p>
<p class="BibleIndent" id="BG-24_26"><sup>24.26</sup>&nbsp;Spodziewał się przy tym, że dostanie od Pawła pieniądze za to, że go wypuści, dlatego też częściej wzywał go <i>do</i> <i>siebie</i> na rozmowę.</p>
<p class="BibleIndent" id="BG-24_27"><sup>24.27</sup>&nbsp;A po dwóch latach następcą Feliksa został Porcjusz Festus. Feliks, chcąc sobie zjednać życzliwość Żydów, zostawił Pawła w&nbsp;więzieniu.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 25</a></h3>
<p class="BibleIndent" id="BG-25_1"><sup>25.1</sup>&nbsp;Kiedy Festus przybył do prowincji, po trzech dniach udał się z&nbsp;Cezarei do Jerozolimy.</p>
<p class="BibleIndent" id="BG-25_2"><sup>25.2</sup>&nbsp;Najwyższy kapłan i&nbsp;znamienici Żydzi wnieśli przed nim przeciwko Pawłowi skargę i&nbsp;prosili go;</p>
<p class="BibleIndent" id="BG-25_3"><sup>25.3</sup>&nbsp;Aby okazał im w&nbsp;jego sprawie przychylność i&nbsp;kazał przyprowadzić go do Jerozolimy. Przygotowali bowiem zasadzkę, aby go zabić w&nbsp;drodze.</p>
<p class="BibleIndent" id="BG-25_4"><sup>25.4</sup>&nbsp;Lecz Festus odpowiedział, że Paweł znajduje się pod strażą w&nbsp;Cezarei i&nbsp;że on sam wkrótce <i>tam</i> pojedzie.</p>
<p class="BibleIndent" id="BG-25_5"><sup>25.5</sup>&nbsp;I powiedział: Niech ci z&nbsp;was, którzy mogą, pojadą ze mną, a&nbsp;jeśli ten człowiek popełnił coś <i>złego</i>, niech go oskarżają.</p>
<p class="BibleIndent" id="BG-25_6"><sup>25.6</sup>&nbsp;A gdy spędził u&nbsp;nich <i>nie</i> więcej niż dziesięć dni, udał się do Cezarei. Nazajutrz zasiadł na krześle sędziowskim i&nbsp;kazał przyprowadzić Pawła.</p>
<p class="BibleIndent" id="BG-25_7"><sup>25.7</sup>&nbsp;Kiedy ten przyszedł, otoczyli <i>go</i> Żydzi, którzy przybyli z&nbsp;Jerozolimy, i&nbsp;wytoczyli przeciwko Pawłowi wiele ciężkich oskarżeń, których nie mogli udowodnić.</p>
<p class="BibleIndent" id="BG-25_8"><sup>25.8</sup>&nbsp;On zaś bronił się: Nie zawiniłem w&nbsp;niczym ani przeciwko prawu żydowskiemu, ani przeciwko świątyni, ani przeciwko cesarzowi.</p>
<p class="BibleIndent" id="BG-25_9"><sup>25.9</sup>&nbsp;Lecz Festus, chcąc sobie zjednać przychylność Żydów, odpowiedział Pawłowi: Czy chcesz pojechać do Jerozolimy i&nbsp;tam być przede mną sądzony w&nbsp;tej sprawie?</p>
<p class="BibleIndent" id="BG-25_10"><sup>25.10</sup>&nbsp;Wtedy Paweł powiedział: Stoję przed sądem cesarskim, gdzie należy mnie sądzić. Żydom nie wyrządziłem żadnej krzywdy, o&nbsp;czym ty sam dobrze wiesz.</p>
<p class="BibleIndent" id="BG-25_11"><sup>25.11</sup>&nbsp;Bo jeśli <i>w</i> <i>czymś</i> zawiniłem i&nbsp;popełniłem coś, co zasługuje na śmierć, nie wzbraniam się umrzeć. Lecz jeśli nie ma nic w&nbsp;tym, o&nbsp;co mnie oskarżają, nikt nie może mnie im wydać. Odwołuję się do cesarza.</p>
<p class="BibleIndent" id="BG-25_12"><sup>25.12</sup>&nbsp;Wtedy Festus porozumiał się z&nbsp;Radą i&nbsp;odpowiedział: Odwołałeś się do cesarza? Do cesarza pójdziesz.</p>
<p class="BibleIndent" id="BG-25_13"><sup>25.13</sup>&nbsp;A po upływie kilku dni przyjechali do Cezarei król Agryppa i&nbsp;Berenike, aby powitać Festusa.</p>
<p class="BibleIndent" id="BG-25_14"><sup>25.14</sup>&nbsp;A kiedy przebywali tam wiele dni, Festus przedstawił królowi sprawę Pawła, mówiąc: Feliks pozostawił w&nbsp;więzieniu pewnego człowieka;</p>
<p class="BibleIndent" id="BG-25_15"><sup>25.15</sup>&nbsp;Przeciwko któremu, gdy byłem w&nbsp;Jerozolimie, naczelni kapłani i&nbsp;starsi żydowscy wnieśli skargę, żądając dla niego wyroku skazującego.</p>
<p class="BibleIndent" id="BG-25_16"><sup>25.16</sup>&nbsp;Odpowiedziałem im, że Rzymianie nie mają w&nbsp;zwyczaju wydawać człowieka na stracenie, zanim oskarżony nie stanie wobec oskarżycieli i&nbsp;nie będzie miał możliwości odpowiedzieć na zarzuty.</p>
<p class="BibleIndent" id="BG-25_17"><sup>25.17</sup>&nbsp;Gdy się tu zebrali, nazajutrz, bez żadnej zwłoki zasiadłem na krześle sędziowskim i&nbsp;kazałem przyprowadzić tego człowieka.</p>
<p class="BibleIndent" id="BG-25_18"><sup>25.18</sup>&nbsp;Stanęli przeciw niemu jego oskarżyciele, ale nie wnieśli żadnej skargi z&nbsp;tych, których się spodziewałem.</p>
<p class="BibleIndent" id="BG-25_19"><sup>25.19</sup>&nbsp;Wiedli z&nbsp;nim tylko jakieś spory o&nbsp;ich zabobony i&nbsp;o&nbsp;jakiegoś zmarłego Jezusa, o&nbsp;którym Paweł twierdzi, że żyje.</p>
<p class="BibleIndent" id="BG-25_20"><sup>25.20</sup>&nbsp;Będąc niepewnym co do tego sporu, zapytałem, czy chciałby udać się do Jerozolimy i&nbsp;tam być sądzony w&nbsp;tych sprawach.</p>
<p class="BibleIndent" id="BG-25_21"><sup>25.21</sup>&nbsp;Lecz ponieważ Paweł odwołał się, by go zatrzymać do rozpatrzenia <i>sprawy</i> <i>przez</i> Augusta, rozkazałem go strzec, dopóki go nie odeślę do cesarza.</p>
<p class="BibleIndent" id="BG-25_22"><sup>25.22</sup>&nbsp;Wtedy Agryppa powiedział do Festusa: Ja <i>również</i> chciałbym posłuchać tego człowieka. A&nbsp;on odpowiedział: Jutro go usłyszysz.</p>
<p class="BibleIndent" id="BG-25_23"><sup>25.23</sup>&nbsp;Gdy nazajutrz Agryppa i&nbsp;Berenike przybyli z&nbsp;wielką okazałością i&nbsp;weszli do sali rozpraw z&nbsp;dowódcami i&nbsp;najznakomitszymi obywatelami miasta, na rozkaz Festusa wprowadzono Pawła.</p>
<p class="BibleIndent" id="BG-25_24"><sup>25.24</sup>&nbsp;Po czym Festus przemówił: Królu Agryppo i&nbsp;wszyscy tu obecni mężowie! Widzicie tego, o&nbsp;którego mnie prosił cały lud żydowski zarówno w&nbsp;Jerozolimie, jak i&nbsp;tutaj, wołając, że nie powinien on dłużej żyć.</p>
<p class="BibleIndent" id="BG-25_25"><sup>25.25</sup>&nbsp;Lecz ja stwierdziłem, że nie popełnił niczego, co zasługuje na śmierć. A&nbsp;ponieważ on sam odwołał się do Augusta, postanowiłem go odesłać.</p>
<p class="BibleIndent" id="BG-25_26"><sup>25.26</sup>&nbsp;Nie mogę <i>jednak</i> o&nbsp;nim napisać <i>memu</i> panu nic pewnego. Dlatego kazałem go stawić przed wami, a&nbsp;zwłaszcza przed tobą, królu Agryppo, abym po przesłuchaniu miał co napisać.</p>
<p class="BibleIndent" id="BG-25_27"><sup>25.27</sup>&nbsp;Bo wydaje mi się nierozsądne posyłać więźnia bez podania stawianych mu zarzutów.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 26</a></h3>
<p class="BibleIndent" id="BG-26_1"><sup>26.1</sup>&nbsp;Wtedy Agryppa powiedział do Pawła: Wolno ci mówić we własnej obronie. Wówczas Paweł, wyciągnąwszy rękę, zaczął się bronić:</p>
<p class="BibleIndent" id="BG-26_2"><sup>26.2</sup>&nbsp;Królu Agryppo, uważam to za szczęście, że mam dziś bronić się wobec ciebie przed wszystkim, o&nbsp;co mnie oskarżają Żydzi.</p>
<p class="BibleIndent" id="BG-26_3"><sup>26.3</sup>&nbsp;Zwłaszcza że jesteś obeznany ze wszystkimi zwyczajami i&nbsp;sporami, które są między Żydami. Dlatego proszę cię, żebyś mnie cierpliwie wysłuchał.</p>
<p class="BibleIndent" id="BG-26_4"><sup>26.4</sup>&nbsp;Wszyscy Żydzi znają moje życie od młodości, jak je wiodłem od początku wśród mego narodu w&nbsp;Jerozolimie.</p>
<p class="BibleIndent" id="BG-26_5"><sup>26.5</sup>&nbsp;Znają mnie od dawna –&nbsp;gdyby chcieli zaświadczyć –&nbsp;że żyłem według <i>zasad</i> najsurowszego stronnictwa naszej religii jako faryzeusz.</p>
<p class="BibleIndent" id="BG-26_6"><sup>26.6</sup>&nbsp;A teraz stoję przed sądem z&nbsp;powodu nadziei <i>spełnienia</i> obietnicy danej ojcom przez Boga;</p>
<p class="BibleIndent" id="BG-26_7"><sup>26.7</sup>&nbsp;Której <i>spełnienia</i> ma nadzieję doczekać dwanaście naszych pokoleń, służąc <i>Bogu</i> ustawicznie dniem i&nbsp;nocą. Z&nbsp;powodu tej nadziei, królu Agryppo, oskarżają mnie Żydzi.</p>
<p class="BibleIndent" id="BG-26_8"><sup>26.8</sup>&nbsp;Dlaczego uważacie za rzecz nie do wiary, że Bóg wskrzesza umarłych?</p>
<p class="BibleIndent" id="BG-26_9"><sup>26.9</sup>&nbsp;Wprawdzie mnie samemu wydawało się, że powinienem wiele czynić przeciw imieniu Jezusa z&nbsp;Nazaretu.</p>
<p class="BibleIndent" id="BG-26_10"><sup>26.10</sup>&nbsp;Tak też czyniłem w&nbsp;Jerozolimie, gdzie wielu świętych wtrącałem do więzienia, wziąwszy upoważnienie od naczelnych kapłanów, a&nbsp;kiedy skazywano ich na śmierć, głosowałem przeciwko <i>nim</i>;</p>
<p class="BibleIndent" id="BG-26_11"><sup>26.11</sup>&nbsp;A po wszystkich synagogach często <i>ich</i> karząc, zmuszałem do bluźnierstwa. Występując przeciwko nim z&nbsp;wielką wściekłością, prześladowałem ich nawet po obcych miastach.</p>
<p class="BibleIndent" id="BG-26_12"><sup>26.12</sup>&nbsp;Tak jechałem do Damaszku, mając upoważnienie i&nbsp;zlecenie od naczelnych kapłanów.</p>
<p class="BibleIndent" id="BG-26_13"><sup>26.13</sup>&nbsp;W południe, będąc w&nbsp;drodze, ujrzałem, królu, światłość z&nbsp;nieba <i>jaśniejszą</i> niż słońce, która oświeciła mnie i&nbsp;tych, którzy jechali ze mną.</p>
<p class="BibleIndent" id="BG-26_14"><sup>26.14</sup>&nbsp; A&nbsp;gdy wszyscy upadliśmy na ziemię, usłyszałem głos mówiący do mnie po hebrajsku: Saulu, Saulu, dlaczego mnie prześladujesz? Trudno ci przeciw ościeniowi wierzgać.</p>
<p class="BibleIndent" id="BG-26_15"><sup>26.15</sup>&nbsp;A ja zapytałem: Kim jesteś, Panie? A&nbsp;on odpowiedział: Ja jestem Jezus, którego ty prześladujesz.</p>
<p class="BibleIndent" id="BG-26_16"><sup>26.16</sup>&nbsp;Ale podnieś się i&nbsp;stań na nogi, bo ukazałem się tobie, żeby ustanowić cię sługą i&nbsp;świadkiem zarówno tych rzeczy, które widziałeś, jak i&nbsp;innych, w&nbsp;których ci się objawię.</p>
<p class="BibleIndent" id="BG-26_17"><sup>26.17</sup>&nbsp;Wybawię cię od tego ludu i&nbsp;od pogan, do których cię teraz posyłam;</p>
<p class="BibleIndent" id="BG-26_18"><sup>26.18</sup>&nbsp;Dla otworzenia ich oczu, aby odwrócić <i>ich</i> od ciemności do światła, od mocy szatana do Boga, aby otrzymali przebaczenie grzechów i&nbsp;dziedzictwo między uświęconymi przez wiarę we mnie.</p>
<p class="BibleIndent" id="BG-26_19"><sup>26.19</sup>&nbsp;Dlatego też, królu Agryppo, nie byłem nieposłuszny temu niebieskiemu widzeniu.</p>
<p class="BibleIndent" id="BG-26_20"><sup>26.20</sup>&nbsp;Ale głosiłem najpierw tym, którzy są w&nbsp;Damaszku, w&nbsp;Jerozolimie, w&nbsp;całej Judei, i&nbsp;poganom, żeby pokutowali i&nbsp;nawrócili się do Boga, i&nbsp;spełniali uczynki godne pokuty.</p>
<p class="BibleIndent" id="BG-26_21"><sup>26.21</sup>&nbsp;Z tego powodu Żydzi schwytali mnie w&nbsp;świątyni i&nbsp;chcieli zabić.</p>
<p class="BibleIndent" id="BG-26_22"><sup>26.22</sup>&nbsp;Ale dzięki pomocy Boga żyję do dzisiaj, dając świadectwo małym i&nbsp;wielkim, nic nie mówiąc oprócz tego, co powiedzieli prorocy i&nbsp;Mojżesz, że nastąpi;</p>
<p class="BibleIndent" id="BG-26_23"><sup>26.23</sup>&nbsp;Że Chrystus ma cierpieć, jako pierwszy zmartwychwstać i&nbsp;zwiastować światłość temu ludowi i&nbsp;poganom.</p>
<p class="BibleIndent" id="BG-26_24"><sup>26.24</sup>&nbsp;Gdy on to powiedział w&nbsp;<i>swojej</i> obronie, Festus odezwał się donośnym głosem: Jesteś szalony, Pawle! Wielka uczoność doprowadza cię do szaleństwa.</p>
<p class="BibleIndent" id="BG-26_25"><sup>26.25</sup>&nbsp;Ale on odpowiedział: Nie jestem szalony, dostojny Festusie, ale głoszę słowa prawdy i&nbsp;rozsądku.</p>
<p class="BibleIndent" id="BG-26_26"><sup>26.26</sup>&nbsp;Król bowiem, przed którym śmiało mówię, wie o&nbsp;tych sprawach, gdyż jestem przekonany, że nic z&nbsp;tych rzeczy nie jest przed nim ukryte, ponieważ nie działo się to w&nbsp;jakimś zakątku.</p>
<p class="BibleIndent" id="BG-26_27"><sup>26.27</sup>&nbsp;Czy wierzysz, królu Agryppo, prorokom? Wiem, że wierzysz.</p>
<p class="BibleIndent" id="BG-26_28"><sup>26.28</sup>&nbsp;Wtedy Agryppa powiedział do Pawła: Niemal przekonałeś mnie, żebym został chrześcijaninem.</p>
<p class="BibleIndent" id="BG-26_29"><sup>26.29</sup>&nbsp;Ale Paweł powiedział: Dałby Bóg, abyś i&nbsp;niemal, i&nbsp;całkowicie nie tylko ty, ale i&nbsp;wszyscy, którzy mnie dziś słuchają, stali się takimi, jakim ja jestem, z&nbsp;wyjątkiem tych więzów.</p>
<p class="BibleIndent" id="BG-26_30"><sup>26.30</sup>&nbsp; A&nbsp;gdy to powiedział, wstał król, namiestnik, Berenike i&nbsp;ci, którzy z&nbsp;nimi zasiadali.</p>
<p class="BibleIndent" id="BG-26_31"><sup>26.31</sup>&nbsp;Kiedy się oddalili, rozmawiali między sobą: Ten człowiek nie czyni nic, co zasługiwałoby na śmierć lub więzienie.</p>
<p class="BibleIndent" id="BG-26_32"><sup>26.32</sup>&nbsp;Agryppa zaś powiedział do Festusa: Można by zwolnić tego człowieka, gdyby nie odwołał się do cesarza.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 27</a></h3>
<p class="BibleIndent" id="BG-27_1"><sup>27.1</sup>&nbsp;A gdy postanowiono, że mamy płynąć do Italii, oddano Pawła i&nbsp;innych więźniów setnikowi, imieniem Juliusz, z&nbsp;oddziału Augusta.</p>
<p class="BibleIndent" id="BG-27_2"><sup>27.2</sup>&nbsp;Wsiedliśmy na statek adramyteński, który miał płynąć wzdłuż wybrzeża Azji, i&nbsp;odbiliśmy <i>od</i> <i>brzegu</i>. Był też z&nbsp;nami Arystarch, Macedończyk z&nbsp;Tesaloniki.</p>
<p class="BibleIndent" id="BG-27_3"><sup>27.3</sup>&nbsp;Następnego dnia przypłynęliśmy do Sydonu, gdzie Juliusz, który życzliwie odnosił się do Pawła, pozwolił <i>mu</i> iść do przyjaciół, aby doznał pokrzepienia.</p>
<p class="BibleIndent" id="BG-27_4"><sup>27.4</sup>&nbsp; A&nbsp;wyruszywszy stamtąd, płynęliśmy pod <i>osłoną</i> Cypru, dlatego że wiatry były przeciwne.</p>
<p class="BibleIndent" id="BG-27_5"><sup>27.5</sup>&nbsp;Przepłynęliśmy morze na wysokości Cylicji i&nbsp;Pamfilii i&nbsp;przybyliśmy do Miry w&nbsp;Licji.</p>
<p class="BibleIndent" id="BG-27_6"><sup>27.6</sup>&nbsp;Tam setnik znalazł statek aleksandryjski płynący do Italii i&nbsp;umieścił nas na nim.</p>
<p class="BibleIndent" id="BG-27_7"><sup>27.7</sup>&nbsp;A gdy przez wiele dni płynęliśmy wolno i&nbsp;dotarliśmy zaledwie na wysokość Knidos, ponieważ wiatr nam nie pozwalał, popłynęliśmy wzdłuż Krety obok Salmone.</p>
<p class="BibleIndent" id="BG-27_8"><sup>27.8</sup>&nbsp;A płynąc z&nbsp;trudem wzdłuż jej <i>brzegów</i>, dotarliśmy do pewnego miejsca zwanego Piękne Porty, blisko którego było miasto Lasaia.</p>
<p class="BibleIndent" id="BG-27_9"><sup>27.9</sup>&nbsp;Gdy upłynęło wiele czasu i&nbsp;żegluga stała się niebezpieczna, bo minął już post, Paweł <i>ich</i> przestrzegał:</p>
<p class="BibleIndent" id="BG-27_10"><sup>27.10</sup>&nbsp;Panowie, widzę, że żegluga będzie <i>związana</i> z&nbsp;krzywdą i&nbsp;wielką szkodą nie tylko ładunkowi i&nbsp;statkowi, ale i&nbsp;naszemu życiu.</p>
<p class="BibleIndent" id="BG-27_11"><sup>27.11</sup>&nbsp;Setnik jednak bardziej ufał sternikowi i&nbsp;właścicielowi <i>statku</i> niż temu, co mówił Paweł.</p>
<p class="BibleIndent" id="BG-27_12"><sup>27.12</sup>&nbsp;A ponieważ żaden port nie nadawał się do przezimowania, większość postanowiła stamtąd odpłynąć, dostać się jakoś na przezimowanie do portu Feniks na Krecie, otwartego na południowo-zachodnią i&nbsp;północno-zachodnią stronę.</p>
<p class="BibleIndent" id="BG-27_13"><sup>27.13</sup>&nbsp; A&nbsp;gdy powiał wiatr z&nbsp;południa, sądzili, że zamiar doprowadzą do skutku, i&nbsp;odbili od brzegu, i&nbsp;popłynęli wzdłuż Krety.</p>
<p class="BibleIndent" id="BG-27_14"><sup>27.14</sup>&nbsp;Lecz niedługo potem uderzył na nią gwałtowny wiatr, zwany Eurokludon.</p>
<p class="BibleIndent" id="BG-27_15"><sup>27.15</sup>&nbsp;Kiedy statek został porwany i&nbsp;nie mógł stawić czoła wiatrowi, puściliśmy <i>go</i> <i>z</i> <i>wiatrem</i> i&nbsp;pozwoliliśmy się unosić.</p>
<p class="BibleIndent" id="BG-27_16"><sup>27.16</sup>&nbsp;Gdy płynęliśmy wzdłuż pewnej wysepki, zwanej Klauda, z&nbsp;trudem zdołaliśmy uchwycić łódź ratunkową.</p>
<p class="BibleIndent" id="BG-27_17"><sup>27.17</sup>&nbsp;Po wyciągnięciu jej przepasali statek, używając <i>sprzętu</i> pomocniczego. Z&nbsp;obawy, żeby nie wpaść na płyciznę, opuścili żagle i&nbsp;tak ich niosło.</p>
<p class="BibleIndent" id="BG-27_18"><sup>27.18</sup>&nbsp;Ponieważ miotała nami gwałtowna burza, nazajutrz wyrzucili <i>ładunek</i>.</p>
<p class="BibleIndent" id="BG-27_19"><sup>27.19</sup>&nbsp; A&nbsp;trzeciego <i>dnia</i> własnymi rękami wyrzuciliśmy osprzęt statku.</p>
<p class="BibleIndent" id="BG-27_20"><sup>27.20</sup>&nbsp;Lecz kiedy przez wiele dni nie pokazało się ani słońce, ani gwiazdy, a&nbsp;niemała nawałnica napierała, znikła już wszelka nadzieja naszego ocalenia.</p>
<p class="BibleIndent" id="BG-27_21"><sup>27.21</sup>&nbsp;Gdy <i>ludzie</i> już długo nic nie jedli, Paweł stanął pośród nich i&nbsp;powiedział: Panowie, trzeba było mnie posłuchać i&nbsp;nie odpływać od Krety, wtedy uniknęlibyście straty i&nbsp;szkody.</p>
<p class="BibleIndent" id="BG-27_22"><sup>27.22</sup>&nbsp;Lecz teraz zachęcam was, abyście byli dobrej myśli, bo nikt z&nbsp;was nie zginie, tylko statek.</p>
<p class="BibleIndent" id="BG-27_23"><sup>27.23</sup>&nbsp;Tej nocy bowiem stanął przy mnie anioł Boga, do którego należę i&nbsp;któremu służę;</p>
<p class="BibleIndent" id="BG-27_24"><sup>27.24</sup>&nbsp;I powiedział: Nie bój się, Pawle, musisz stanąć przed cesarzem, a&nbsp;oto Bóg darował ci wszystkich, którzy z&nbsp;tobą płyną.</p>
<p class="BibleIndent" id="BG-27_25"><sup>27.25</sup>&nbsp;Dlatego bądźcie dobrej myśli, panowie, bo wierzę Bogu, że będzie tak, jak mi powiedziano.</p>
<p class="BibleIndent" id="BG-27_26"><sup>27.26</sup>&nbsp;Musimy jednak być wyrzuceni na jakąś wyspę.</p>
<p class="BibleIndent" id="BG-27_27"><sup>27.27</sup>&nbsp;A gdy nadeszła czternasta noc, a&nbsp;nas rzucało po Adriatyku, około północy zdawało się żeglarzom, że zbliżają się do jakiegoś lądu.</p>
<p class="BibleIndent" id="BG-27_28"><sup>27.28</sup>&nbsp;Wtedy spuścili sondę i&nbsp;stwierdzili dwadzieścia sążni. Popłynąwszy nieco dalej, znowu spuścili sondę i&nbsp;stwierdzili piętnaście sążni.</p>
<p class="BibleIndent" id="BG-27_29"><sup>27.29</sup>&nbsp;Bojąc się, abyśmy nie wpadli na skały, zrzucili z&nbsp;rufy cztery kotwice i&nbsp;z&nbsp;upragnieniem oczekiwali świtu.</p>
<p class="BibleIndent" id="BG-27_30"><sup>27.30</sup>&nbsp; A&nbsp;gdy żeglarze postanowili uciec ze statku, spuścili łódź ratunkową pod pozorem zrzucenia kotwic z&nbsp;dziobu statku;</p>
<p class="BibleIndent" id="BG-27_31"><sup>27.31</sup>&nbsp;Paweł powiedział do setnika i&nbsp;żołnierzy: Jeśli ci nie zostaną na statku, nie będziecie mogli zostać ocaleni.</p>
<p class="BibleIndent" id="BG-27_32"><sup>27.32</sup>&nbsp;Wtedy żołnierze odcięli liny od łodzi ratunkowej i&nbsp;pozwolili jej spaść.</p>
<p class="BibleIndent" id="BG-27_33"><sup>27.33</sup>&nbsp;Kiedy zaczynało świtać, Paweł zachęcał wszystkich do posiłku: Dziś <i>już</i> czternasty dzień, jak trwacie w&nbsp;oczekiwaniu bez posiłku, nic nie jedząc.</p>
<p class="BibleIndent" id="BG-27_34"><sup>27.34</sup>&nbsp;Dlatego proszę was, abyście się posilili, bo to przyczyni się do waszego ocalenia, gdyż żadnemu z&nbsp;was włos z&nbsp;głowy nie spadnie.</p>
<p class="BibleIndent" id="BG-27_35"><sup>27.35</sup>&nbsp; A&nbsp;to powiedziawszy, wziął chleb i&nbsp;podziękował Bogu wobec wszystkich, a&nbsp;gdy złamał, zaczął jeść.</p>
<p class="BibleIndent" id="BG-27_36"><sup>27.36</sup>&nbsp;Wtedy wszyscy nabrali otuchy i&nbsp;posilili się.</p>
<p class="BibleIndent" id="BG-27_37"><sup>27.37</sup>&nbsp; A&nbsp;nas wszystkich na statku było dwieście siedemdziesiąt sześć dusz.</p>
<p class="BibleIndent" id="BG-27_38"><sup>27.38</sup>&nbsp;Kiedy się najedli, odciążyli statek, wyrzucając zboże do morza.</p>
<p class="BibleIndent" id="BG-27_39"><sup>27.39</sup>&nbsp;Gdy nastał dzień, nie rozpoznali lądu, jednak zobaczyli jakąś zatokę o&nbsp;płaskim wybrzeżu, do którego postanowili, jeśli będzie można, przybić statkiem.</p>
<p class="BibleIndent" id="BG-27_40"><sup>27.40</sup>&nbsp;Wyciągnąwszy więc kotwice, puścili się na morze. Poluzowali wiązania sterowe, nastawili <i>przedni</i> żagiel pod wiatr i&nbsp;zmierzali do brzegu.</p>
<p class="BibleIndent" id="BG-27_41"><sup>27.41</sup>&nbsp;Wpadli jednak na mieliznę utworzoną między dwoma prądami i&nbsp;osiedli ze statkiem. Dziób statku się zarył, ale rufa zaczęła się rozbijać pod naporem fal.</p>
<p class="BibleIndent" id="BG-27_42"><sup>27.42</sup>&nbsp;Wtedy żołnierze postanowili, że zabiją więźniów, aby żaden z&nbsp;nich nie odpłynął i&nbsp;nie uciekł.</p>
<p class="BibleIndent" id="BG-27_43"><sup>27.43</sup>&nbsp;Lecz setnik, chcąc ocalić Pawła, powstrzymał ich od tego zamiaru. Potem rozkazał, aby ci, którzy umieją pływać, skoczyli pierwsi do morza i&nbsp;wyszli na brzeg;</p>
<p class="BibleIndent" id="BG-27_44"><sup>27.44</sup>&nbsp;Pozostali zaś na deskach lub częściach statku. I&nbsp;w&nbsp;ten sposób wszyscy cało wyszli na ląd.</p>
<h3 class="sigil_not_in_toc"><a href="../Text/PL-44.xhtml">Dzieje Apostolskie 28</a></h3>
<p class="BibleIndent" id="BG-28_1"><sup>28.1</sup>&nbsp;Po ocaleniu dowiedzieli się, że ta wyspa nazywa się Malta.</p>
<p class="BibleIndent" id="BG-28_2"><sup>28.2</sup>&nbsp;A barbarzyńcy okazali nam niezwykłą życzliwość. Rozpalili bowiem ognisko i&nbsp;przyjęli nas, bo padał deszcz i&nbsp;było zimno.</p>
<p class="BibleIndent" id="BG-28_3"><sup>28.3</sup>&nbsp; A&nbsp;gdy Paweł nazbierał naręcze chrustu i&nbsp;nałożył na ogień, na skutek gorąca wypełzła żmija i&nbsp;uczepiła się jego ręki.</p>
<p class="BibleIndent" id="BG-28_4"><sup>28.4</sup>&nbsp;Kiedy barbarzyńcy zobaczyli gada wiszącego u&nbsp;jego ręki, mówili między sobą: Ten człowiek na pewno jest mordercą, bo choć wyszedł cało z&nbsp;morza, zemsta nie pozwala mu żyć.</p>
<p class="BibleIndent" id="BG-28_5"><sup>28.5</sup>&nbsp;Lecz on strząsnął gada w&nbsp;ogień i&nbsp;nie doznał nic złego.</p>
<p class="BibleIndent" id="BG-28_6"><sup>28.6</sup>&nbsp; A&nbsp;oni oczekiwali, że spuchnie albo nagle padnie martwy. Lecz gdy długo czekali i&nbsp;widzieli, że nic złego mu się nie stało, zmienili zdanie i&nbsp;mówili, że jest bogiem.</p>
<p class="BibleIndent" id="BG-28_7"><sup>28.7</sup>&nbsp;W pobliżu tego miejsca znajdowały się posiadłości naczelnika wyspy, imieniem Publiusz, który nas przyjął i&nbsp;przez trzy dni po przyjacielsku gościł.</p>
<p class="BibleIndent" id="BG-28_8"><sup>28.8</sup>&nbsp; A&nbsp;ojciec Publiusza leżał, bo miał gorączkę i&nbsp;czerwonkę. Paweł poszedł do niego i&nbsp;modlił się, a&nbsp;położywszy na nim ręce, uzdrowił go.</p>
<p class="BibleIndent" id="BG-28_9"><sup>28.9</sup>&nbsp;Po tym wydarzeniu przychodzili również inni chorzy z&nbsp;wyspy i&nbsp;byli uzdrawiani.</p>
<p class="BibleIndent" id="BG-28_10"><sup>28.10</sup>&nbsp;Okazali nam oni wielki szacunek, a&nbsp;gdy mieliśmy odpływać, dali wszystko, co <i>nam</i> było potrzebne.</p>
<p class="BibleIndent" id="BG-28_11"><sup>28.11</sup>&nbsp;Po trzech miesiącach odpłynęliśmy na statku aleksandryjskim z&nbsp;godłem Kastora i&nbsp;Polluksa, który przezimował na tej wyspie.</p>
<p class="BibleIndent" id="BG-28_12"><sup>28.12</sup>&nbsp;Przybywszy do Syrakuz, pozostaliśmy <i>tam</i> trzy dni.</p>
<p class="BibleIndent" id="BG-28_13"><sup>28.13</sup>&nbsp;Stamtąd, płynąc łukiem, dotarliśmy do Regium. Po upływie jednego dnia, gdy powiał wiatr południowy, nazajutrz przypłynęliśmy do Puteoli.</p>
<p class="BibleIndent" id="BG-28_14"><sup>28.14</sup>&nbsp;Tam spotkaliśmy braci, którzy nas uprosili, żebyśmy pozostali u&nbsp;nich siedem dni. I&nbsp;tak udaliśmy się do Rzymu.</p>
<p class="BibleIndent" id="BG-28_15"><sup>28.15</sup>&nbsp;Tamtejsi bracia, gdy usłyszeli o&nbsp;nas, wyszli nam naprzeciw aż do Forum Appiusza i&nbsp;do Trzech Gospód. Kiedy Paweł ich zobaczył, podziękował Bogu i&nbsp;nabrał otuchy.</p>
<p class="BibleIndent" id="BG-28_16"><sup>28.16</sup>&nbsp; A&nbsp;gdy przybyliśmy do Rzymu, setnik oddał więźniów dowódcy wojska, ale Pawłowi pozwolono mieszkać osobno z&nbsp;żołnierzem, który go pilnował.</p>
<p class="BibleIndent" id="BG-28_17"><sup>28.17</sup>&nbsp;Po trzech dniach Paweł zaprosił przywódców żydowskich. Kiedy się zeszli, powiedział do nich: Mężowie bracia, nic nie uczyniłem przeciwko ludowi i&nbsp;zwyczajom ojczystym, a&nbsp;jednak zostałem wydany w&nbsp;Jerozolimie jako więzień w&nbsp;ręce Rzymian;</p>
<p class="BibleIndent" id="BG-28_18"><sup>28.18</sup>&nbsp;Którzy po przesłuchaniu chcieli mnie wypuścić, bo nie było we mnie nic <i>zasługującego</i> na śmierć.</p>
<p class="BibleIndent" id="BG-28_19"><sup>28.19</sup>&nbsp;Lecz gdy Żydzi się <i>temu</i> sprzeciwiali, musiałem odwołać się do cesarza, nie chcąc jednak w&nbsp;czymkolwiek oskarżać mego narodu.</p>
<p class="BibleIndent" id="BG-28_20"><sup>28.20</sup>&nbsp;Dlatego też zaprosiłem was, aby się z&nbsp;wami zobaczyć i&nbsp;porozmawiać, bo z&nbsp;powodu nadziei Izraela jestem związany tym łańcuchem.</p>
<p class="BibleIndent" id="BG-28_21"><sup>28.21</sup>&nbsp;Lecz oni powiedzieli do niego: Nie otrzymaliśmy z&nbsp;Judei <i>żadnych</i> listów o&nbsp;tobie ani żaden z&nbsp;przybyłych braci nie oznajmił, ani nie mówił o&nbsp;tobie nic złego.</p>
<p class="BibleIndent" id="BG-28_22"><sup>28.22</sup>&nbsp;Pragniemy jednak od ciebie usłyszeć, co myślisz, bo wiemy o&nbsp;tym stronnictwie, że wszędzie mówią przeciwko niemu.</p>
<p class="BibleIndent" id="BG-28_23"><sup>28.23</sup>&nbsp;Wyznaczyli mu dzień i&nbsp;przyszło wielu do niego do kwatery, a&nbsp;on od rana do wieczora przytaczał im świadectwa o&nbsp;królestwie Bożym i&nbsp;przekonywał o&nbsp;Jezusie na podstawie Prawa Mojżesza i&nbsp;Proroków.</p>
<p class="BibleIndent" id="BG-28_24"><sup>28.24</sup>&nbsp;I niektórzy uwierzyli temu, co mówił, a&nbsp;inni nie uwierzyli.</p>
<p class="BibleIndent" id="BG-28_25"><sup>28.25</sup>&nbsp;Poróżnieni ze sobą rozeszli się, gdy Paweł powiedział <i>to</i> jedno: Słusznie Duch Święty powiedział przez proroka Izajasza do naszych ojców:</p>
<p class="BibleIndent" id="BG-28_26"><sup>28.26</sup>&nbsp;Idź do tego ludu i&nbsp;mów: Słuchając, będziecie słyszeć, ale nie zrozumiecie, i&nbsp;patrząc, będziecie widzieć, ale nie zobaczycie.</p>
<p class="BibleIndent" id="BG-28_27"><sup>28.27</sup>&nbsp;Utyło bowiem serce tego ludu, stępiały ich uszy i&nbsp;zamknęli swe oczy, żeby oczami nie widzieli ani uszami nie słyszeli, a&nbsp;sercem nie zrozumieli i&nbsp;nie nawrócili się, i&nbsp;żebym ich nie uzdrowił.</p>
<p class="BibleIndent" id="BG-28_28"><sup>28.28</sup>&nbsp;Niech wam więc będzie wiadome, że poganom zostało posłane to zbawienie Boże, a&nbsp;oni będą słuchać.</p>
<p class="BibleIndent" id="BG-28_29"><sup>28.29</sup>&nbsp; A&nbsp;gdy to powiedział, Żydzi odeszli, wiodąc ze sobą zacięty spór.</p>
<p class="BibleIndent" id="BG-28_30"><sup>28.30</sup>&nbsp;Przez całe dwa lata Paweł mieszkał w&nbsp;wynajętym mieszkaniu i&nbsp;przyjmował wszystkich, którzy przychodzili do niego;</p>
<p class="BibleIndent" id="BG-28_31"><sup>28.31</sup>&nbsp;Głosząc królestwo Boże i&nbsp;nauczając tego, co dotyczy Pana Jezusa Chrystusa, ze wszelką odwagą i&nbsp;bez przeszkód.</p>
</div>
</body>
</html>