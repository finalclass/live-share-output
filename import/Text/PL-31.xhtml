<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Księga Abdiasza</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Księga Abdiasza</a></h2>
<div class="WordSection1"> 

<h3 class="sigil_not_in_toc"><a href="../Text/PL-31.xhtml">Księga Abdiasza 1</a></h3>
<p class="BibleIndent" id="BG-1_1"><sup>1.1</sup>&nbsp;Widzenie Abdiasza. Tak mówi Pan BÓG o&nbsp;Edomie: Usłyszeliśmy wieść od PANA, a&nbsp;posłaniec został wysłany do narodów: Powstańcie, wyruszmy przeciwko niemu do bitwy.</p>
<p class="BibleIndent" id="BG-1_2"><sup>1.2</sup>&nbsp;Oto uczyniłem cię małym wśród narodów, jesteś bardzo wzgardzony.</p>
<p class="BibleIndent" id="BG-1_3"><sup>1.3</sup>&nbsp;Pycha twego serca zwiodła cię, ty, który mieszkasz w&nbsp;rozpadlinach skalnych, <i>masz</i> swoje mieszkanie na wysokości; <i>ty</i>, który mówisz w&nbsp;swoim sercu: Któż mnie ściągnie na ziemię?</p>
<p class="BibleIndent" id="BG-1_4"><sup>1.4</sup>&nbsp;Choćbyś wywyższył się jak orzeł, choćbyś założył swoje gniazdo wśród gwiazd, stamtąd cię strącę, mówi PAN.</p>
<p class="BibleIndent" id="BG-1_5"><sup>1.5</sup>&nbsp;Jakże jesteś zniszczony! Gdyby złodzieje przyszli do ciebie, gdyby rabusie <i>zjawili</i> <i>się</i> w&nbsp;nocy, czy nie kradliby <i>tyle</i>, <i>ile</i> potrzebują? Gdyby przyszli do ciebie zbieracze winogron, czy nie zostawiliby trochę winogron?</p>
<p class="BibleIndent" id="BG-1_6"><sup>1.6</sup>&nbsp;Jakże przeszukane są skarby Ezawa, a&nbsp;przetrząśnięte jego skryte rzeczy!</p>
<p class="BibleIndent" id="BG-1_7"><sup>1.7</sup>&nbsp;Aż do granicy wypchnęli cię wszyscy twoi sprzymierzeńcy. Ci, z&nbsp;którymi miałeś pokój, zdradzili cię i&nbsp;pokonali; ci, którzy <i>jedli</i> twój chleb, zranili cię zdradliwie. Nie ma zrozumienia u&nbsp;niego.</p>
<p class="BibleIndent" id="BG-1_8"><sup>1.8</sup>&nbsp;Czyż w&nbsp;owym dniu –&nbsp;mówi PAN –&nbsp;nie wytracę mędrców z&nbsp;Edomu, a&nbsp;rozumu –&nbsp;z góry Ezawa?</p>
<p class="BibleIndent" id="BG-1_9"><sup>1.9</sup>&nbsp;I tak się zlękną twoi mocarze, Temanie, że wszyscy z&nbsp;góry Ezawa zostaną wycięci.</p>
<p class="BibleIndent" id="BG-1_10"><sup>1.10</sup>&nbsp;Z powodu przemocy wobec twego brata Jakuba okryje cię hańba i&nbsp;zostaniesz wykorzeniony na wieki.</p>
<p class="BibleIndent" id="BG-1_11"><sup>1.11</sup>&nbsp;W dniu, gdy stałeś naprzeciwko, w&nbsp;dniu, gdy obcy brali do niewoli jego wojsko i&nbsp;gdy cudzoziemcy wchodzili w&nbsp;jego bramy i&nbsp;o&nbsp;Jerozolimę rzucali losy, to ty <i>byłeś</i> też jak jeden z&nbsp;nich.</p>
<p class="BibleIndent" id="BG-1_12"><sup>1.12</sup>&nbsp;Nie powinieneś był patrzeć na dzień swego brata, w&nbsp;dniu jego pojmania, ani cieszyć się z&nbsp;powodu synów Judy w&nbsp;dniu ich zniszczenia, ani mówić zuchwale w&nbsp;dniu ucisku.</p>
<p class="BibleIndent" id="BG-1_13"><sup>1.13</sup>&nbsp;Nie powinieneś był wchodzić w&nbsp;bramę mojego ludu w&nbsp;dniu jego klęski ani patrzeć na jego nieszczęście w&nbsp;dniu jego klęski, ani wyciągać swej <i>ręki</i> po jego mienie w&nbsp;dniu jego klęski;</p>
<p class="BibleIndent" id="BG-1_14"><sup>1.14</sup>&nbsp;Nie powinieneś był stać na rozstaju dróg, aby wytracić tych, którzy uciekali, ani wydać tych, którzy pozostali spośród nich w&nbsp;dniu ucisku.</p>
<p class="BibleIndent" id="BG-1_15"><sup>1.15</sup>&nbsp;Bliski bowiem <i>jest</i> dzień PANA dla wszystkich narodów. Jak ty postępowałeś, tak postąpią z&nbsp;tobą. Twoja odpłata spadnie na twoją głowę.</p>
<p class="BibleIndent" id="BG-1_16"><sup>1.16</sup>&nbsp;Bo jak wy piliście na mojej świętej górze, tak będą stale pić wszystkie narody; będą pić i&nbsp;pochłaniać, aż będzie z&nbsp;nimi tak, jakby ich <i>nigdy</i> nie było.</p>
<p class="BibleIndent" id="BG-1_17"><sup>1.17</sup>&nbsp;A na górze Syjon będzie wybawienie i&nbsp;będzie ona święta, a&nbsp;dom Jakuba posiądzie swoje posiadłości.</p>
<p class="BibleIndent" id="BG-1_18"><sup>1.18</sup>&nbsp;Dom Jakuba stanie się ogniem, a&nbsp;dom Józefa płomieniem, dom Ezawa zaś ścierniskiem. Podpalą go i&nbsp;strawią, i&nbsp;nikt nie pozostanie z&nbsp;domu Ezawa, bo PAN to powiedział.</p>
<p class="BibleIndent" id="BG-1_19"><sup>1.19</sup>&nbsp;Ci z&nbsp;krainy południa odziedziczą górę Ezawa, ci z&nbsp;równiny –&nbsp;Filistynów. Posiądą też krainę Efraima i&nbsp;krainę Samarii, a&nbsp;Beniamin <i>posiądzie</i> Gilead.</p>
<p class="BibleIndent" id="BG-1_20"><sup>1.20</sup>&nbsp;A wygnańcy tego wojska z&nbsp;synów Izraela <i>posiądą</i> to, co należało do Kananejczyków aż do Sarepty; wygnańcy zaś z&nbsp;Jerozolimy, którzy są w&nbsp;Sefarad, posiądą miasta na południu.</p>
<p class="BibleIndent" id="BG-1_21"><sup>1.21</sup>&nbsp;I wstąpią wybawiciele na górę Syjon, aby sądzić górę Ezawa. I&nbsp;królestwo będzie <i>należeć</i> <i>do</i> PANA.</p>
</div>
</body>
</html>