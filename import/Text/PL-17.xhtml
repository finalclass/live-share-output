<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Księga Estery</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Księga Estery</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-17.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-17.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-17.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-17.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-17.xhtml#BG-5_1">[&nbsp;05&nbsp;]</a></span> <span class="margin"><a href="../Text/PL-17.xhtml#BG-6_1">[&nbsp;06&nbsp;]</a></span> <span class="margin"><a href="../Text/PL-17.xhtml#BG-7_1">[&nbsp;07&nbsp;]</a></span> <span class="margin"><a href="../Text/PL-17.xhtml#BG-8_1">[&nbsp;08&nbsp;]</a></span> <span class="margin"><a href="../Text/PL-17.xhtml#BG-9_1">[&nbsp;09&nbsp;]</a></span> <span class="margin"><a href="../Text/PL-17.xhtml#BG-10_1">[&nbsp;10&nbsp;]</a></span></p>
    
<h3 class="sigil_not_in_toc"><a href="../Text/PL-17.xhtml">Księga Estery 1</a></h3>
<p class="BibleIndent" id="BG-1_1"><sup>1.1</sup>&nbsp;I stało się za dni Aswerusa –&nbsp;tego Aswerusa, który królował od Indii aż do Etiopii nad stu dwudziestoma siedmioma prowincjami;</p>
<p class="BibleIndent" id="BG-1_2"><sup>1.2</sup>&nbsp;Że w&nbsp;tych dniach, gdy król Aswerus zasiadał na tronie swego królestwa w&nbsp;pałacu Suza;</p>
<p class="BibleIndent" id="BG-1_3"><sup>1.3</sup>&nbsp;W trzecim roku swego panowania wyprawił u&nbsp;siebie ucztę dla wszystkich swoich książąt i&nbsp;sług. Stawili się przed nim dowódcy Persów i&nbsp;Medów oraz dostojnicy i&nbsp;książęta prowincji.</p>
<p class="BibleIndent" id="BG-1_4"><sup>1.4</sup>&nbsp;I pokazywał bogactwa i&nbsp;chwałę swego królestwa oraz wspaniałość swego majestatu przez wiele dni, <i>mianowicie</i> przez sto osiemdziesiąt dni.</p>
<p class="BibleIndent" id="BG-1_5"><sup>1.5</sup>&nbsp;A po upływie tych dni król wyprawił ucztę dla wszystkich ludzi znajdujących się w&nbsp;pałacu Suza, od największego aż do najmniejszego, <i>przez</i> siedem dni na dziedzińcu, w&nbsp;ogrodzie pałacu króla.</p>
<p class="BibleIndent" id="BG-1_6"><sup>1.6</sup>&nbsp;<i>Wisiały</i> <i>w</i> <i>nim</i> białe, zielone i&nbsp;błękitne tkaniny przymocowane sznurami z&nbsp;bisioru i&nbsp;purpury do srebrnych pierścieni na słupach z&nbsp;marmuru. Złote i&nbsp;srebrne łoża <i>stały</i> na posadzce z&nbsp;kryształu i&nbsp;marmuru, z&nbsp;białego i&nbsp;czarnego marmuru.</p>
<p class="BibleIndent" id="BG-1_7"><sup>1.7</sup>&nbsp;A napój podawano w&nbsp;złotych naczyniach, każde z&nbsp;naczyń było zaś inne, a&nbsp;wina królewskiego było pod dostatkiem, jak przystało na króla.</p>
<p class="BibleIndent" id="BG-1_8"><sup>1.8</sup>&nbsp;Ale do picia, według polecenia, nikt nikogo nie przymuszał. Tak bowiem rozkazał król wszystkim zarządcom swego domu, aby czynili według woli każdego.</p>
<p class="BibleIndent" id="BG-1_9"><sup>1.9</sup>&nbsp;Królowa Waszti także wyprawiła ucztę dla kobiet w&nbsp;domu królewskim, który należał do króla Aswerusa.</p>
<p class="BibleIndent" id="BG-1_10"><sup>1.10</sup>&nbsp;A dnia siódmego, gdy serce króla rozweseliło się winem, rozkazał on Mechumanie, Bizzecie, Charbonie, Bigcie, Abagcie, Zetarowi i&nbsp;Karkasowi, siedmiu eunuchom, którzy służyli przy królu Aswerusie;</p>
<p class="BibleIndent" id="BG-1_11"><sup>1.11</sup>&nbsp;Aby przyprowadzili przed oblicze króla królową Waszti w&nbsp;koronie królewskiej, chcąc pokazać ludowi i&nbsp;książętom jej piękność. Była bowiem bardzo piękna.</p>
<p class="BibleIndent" id="BG-1_12"><sup>1.12</sup>&nbsp;Ale królowa Waszti odmówiła przyjścia na rozkaz króla, przekazany przez eunuchów. Król więc bardzo się rozgniewał, a&nbsp;gniew w&nbsp;nim zapłonął.</p>
<p class="BibleIndent" id="BG-1_13"><sup>1.13</sup>&nbsp;Wtedy król zapytał mędrców obeznanych z&nbsp;czasami (gdyż taki był zwyczaj, aby <i>sprawy</i> królewskie przedkładać wszystkim znawcom prawa i&nbsp;sądu;</p>
<p class="BibleIndent" id="BG-1_14"><sup>1.14</sup>&nbsp;A jego najbliższymi byli: Karszena, Szetar, Admata, Tarszisz, Meres, Marsena i&nbsp;Memukan, siedmiu książąt perskich i&nbsp;medyjskich, którzy oglądali oblicze króla i&nbsp;zajmowali pierwsze miejsce w&nbsp;królestwie);</p>
<p class="BibleIndent" id="BG-1_15"><sup>1.15</sup>&nbsp;Co według prawa <i>należy</i> czynić z&nbsp;królową Waszti za to, że nie wykonała rozkazu króla Aswerusa <i>przekazanego</i> przez eunuchów?</p>
<p class="BibleIndent" id="BG-1_16"><sup>1.16</sup>&nbsp;Wtedy Memukan odpowiedział przed królem i&nbsp;książętami: Królowa Waszti wystąpiła nie tylko przeciw samemu królowi, ale przeciw wszystkim książętom i&nbsp;wszystkim ludom, które <i>żyją</i> we wszystkich prowincjach króla Aswerusa.</p>
<p class="BibleIndent" id="BG-1_17"><sup>1.17</sup>&nbsp;Kiedy bowiem postępek królowej rozniesie się wśród wszystkich kobiet, wzgardzą one swoimi mężami w&nbsp;swoich oczach i&nbsp;powiedzą: Król Aswerus rozkazał przyprowadzić królową Waszti przed swoje oblicze, a&nbsp;ona nie przyszła.</p>
<p class="BibleIndent" id="BG-1_18"><sup>1.18</sup>&nbsp;Jeszcze dzisiaj księżniczki perskie i&nbsp;medyjskie, które słyszały o&nbsp;postępku królowej, będą mówiły to samo wszystkim książętom króla, a&nbsp;będzie wiele pogardy i&nbsp;gniewu.</p>
<p class="BibleIndent" id="BG-1_19"><sup>1.19</sup>&nbsp;<i>Dlatego</i> <i>więc</i>, jeśli król uzna to za słuszne, niech wyjdzie od króla wyrok i&nbsp;niech będzie wpisany do praw perskich i&nbsp;medyjskich, które są nieodwołalne: Że Waszti nie przyjdzie już przed oblicze króla Aswerusa, a&nbsp;jej godność królewską niech król da innej, lepszej od niej.</p>
<p class="BibleIndent" id="BG-1_20"><sup>1.20</sup>&nbsp;A gdy ten wyrok, wydany przez króla, będzie ogłoszony w&nbsp;całym jego królestwie –&nbsp;a jest ono wielkie –&nbsp;wtedy wszystkie żony okażą szacunek swoim mężom, od wielkiego aż do małego.</p>
<p class="BibleIndent" id="BG-1_21"><sup>1.21</sup>&nbsp;Ta rada podobała się królowi i&nbsp;książętom i&nbsp;król uczynił według rady Memukana.</p>
<p class="BibleIndent" id="BG-1_22"><sup>1.22</sup>&nbsp;I rozesłał listy do wszystkich prowincji królewskich, do każdej prowincji <i>napisany</i> jej własnym pismem, i&nbsp;do każdego ludu w&nbsp;jego języku, aby każdy mężczyzna był panem w&nbsp;swoim domu. A&nbsp;ogłoszono to w&nbsp;języku każdego narodu.</p>
<h3 class="sigil_not_in_toc"><a href="../Text/PL-17.xhtml">Księga Estery 2</a></h3>
<p class="BibleIndent" id="BG-2_1"><sup>2.1</sup>&nbsp;Po tych wydarzeniach, gdy ustał gniew króla Aswerusa, wspomniał on na Waszti i&nbsp;na to, co uczyniła, oraz dekret, który został wydany przeciwko niej.</p>
<p class="BibleIndent" id="BG-2_2"><sup>2.2</sup>&nbsp;I dworzanie króla, którzy mu usługiwali, powiedzieli: Niech poszukują dla króla młodych dziewic o&nbsp;pięknej urodzie;</p>
<p class="BibleIndent" id="BG-2_3"><sup>2.3</sup>&nbsp;I niech król ustanowi urzędników we wszystkich prowincjach swego królestwa, aby zgromadzili wszystkie młode dziewice o&nbsp;pięknej urodzie w&nbsp;pałacu Suza, w&nbsp;domu kobiet, pod opieką Hegaja, eunucha królewskiego, stróża kobiet, i&nbsp;niech im dadzą <i>środki</i> do ich pielęgnacji.</p>
<p class="BibleIndent" id="BG-2_4"><sup>2.4</sup>&nbsp;A ta panienka, która spodoba się królowi, zostanie królową w&nbsp;miejsce Waszti. Spodobała się ta rada królowi i&nbsp;tak uczynił.</p>
<p class="BibleIndent" id="BG-2_5"><sup>2.5</sup>&nbsp;A w&nbsp;pałacu Suza był pewien Żyd imieniem Mardocheusz, syn Jaira, syna Szimejego, syna Kisza, z&nbsp;pokolenia Beniamina.</p>
<p class="BibleIndent" id="BG-2_6"><sup>2.6</sup>&nbsp;Został on uprowadzony z&nbsp;Jerozolimy wraz z&nbsp;innymi pojmanymi, których uprowadzono razem z&nbsp;Jechoniaszem, królem Judy, którego wziął do niewoli Nabuchodonozor, król Babilonu.</p>
<p class="BibleIndent" id="BG-2_7"><sup>2.7</sup>&nbsp;Był <i>on</i> opiekunem Hadassy, to jest Estery, córki swego stryja, nie miała ona bowiem ani ojca, ani matki. A&nbsp;<i>była</i> <i>to</i> panna piękna i&nbsp;urodziwa. Mardocheusz, po śmierci jej ojca i&nbsp;matki, przyjął ją za córkę.</p>
<p class="BibleIndent" id="BG-2_8"><sup>2.8</sup>&nbsp;A gdy ogłoszono rozkaz króla i&nbsp;jego dekret i&nbsp;gdy zgromadzono wiele panien w&nbsp;pałacu Suza pod opieką Hegaja, wzięto też i&nbsp;Esterę do domu króla pod opieką Hegaja, stróża kobiet.</p>
<p class="BibleIndent" id="BG-2_9"><sup>2.9</sup>&nbsp;I spodobała mu się dziewczyna, i&nbsp;znalazła łaskę w&nbsp;jego oczach, tak że od razu <i>kazał</i> dać jej środki pielęgnacyjne, należną jej część, oraz siedem dobranych dziewcząt z&nbsp;domu króla. Następnie przeniósł ją i&nbsp;jej dziewczęta do najlepszej części w&nbsp;domu kobiet.</p>
<p class="BibleIndent" id="BG-2_10"><sup>2.10</sup>&nbsp;<i>Ale</i> Estera nie oznajmiła swojego ludu ani pochodzenia, ponieważ Mardocheusz nakazał jej, by tego nie ujawniała.</p>
<p class="BibleIndent" id="BG-2_11"><sup>2.11</sup>&nbsp;A Mardocheusz każdego dnia przechadzał się przed dziedzińcem domu kobiet, aby się dowiedzieć o&nbsp;zdrowie Estery i&nbsp;co się z&nbsp;nią stanie.</p>
<p class="BibleIndent" id="BG-2_12"><sup>2.12</sup>&nbsp;A gdy nadchodziła kolej na każdą z&nbsp;tych panien, aby wejść do króla Aswerusa po upływie dwunastu miesięcy zgodnie z&nbsp;prawem dla kobiet –&nbsp;był to bowiem okres ich pielęgnacji: sześć miesięcy olejkiem z&nbsp;mirry, a&nbsp;sześć miesięcy wonnościami i&nbsp;<i>innymi</i> środkami pielęgnacji dla kobiet;</p>
<p class="BibleIndent" id="BG-2_13"><sup>2.13</sup>&nbsp;Wtedy panna udawała się do króla, <i>a</i> czegokolwiek żądała, dawano jej, aby z&nbsp;tym szła z&nbsp;domu kobiet aż do domu królewskiego.</p>
<p class="BibleIndent" id="BG-2_14"><sup>2.14</sup>&nbsp;Wieczorem wychodziła, rano zaś wracała do drugiego domu kobiet pod opiekę Szaaszgaza, eunucha królewskiego, stróża nałożnic. Nie przychodziła już więcej do króla, chyba że spodobała się królowi i&nbsp;wzywano ją po imieniu.</p>
<p class="BibleIndent" id="BG-2_15"><sup>2.15</sup>&nbsp;A gdy przyszła kolej na Esterę, córkę Abichaila, stryja Mardocheusza, który ją przyjął za córkę –&nbsp;aby udała się do króla, nie żądała niczego prócz tego, co polecił Hegaj, eunuch króla, stróż kobiet. I&nbsp;Estera zyskała łaskę w&nbsp;oczach wszystkich, którzy na nią patrzyli.</p>
<p class="BibleIndent" id="BG-2_16"><sup>2.16</sup>&nbsp;Zabrano więc Esterę do króla Aswerusa, do jego domu królewskiego, w&nbsp;dziesiątym miesiącu, to jest w&nbsp;miesiącu Tebet, w&nbsp;siódmym roku jego panowania.</p>
<p class="BibleIndent" id="BG-2_17"><sup>2.17</sup>&nbsp;I król umiłował Esterę nad wszystkie kobiety, i&nbsp;znalazła ona łaskę i&nbsp;jego przychylność ponad wszystkie panny, tak że włożył jej na głowę koronę królewską i&nbsp;uczynił ją królową w&nbsp;miejsce Waszti.</p>
<p class="BibleIndent" id="BG-2_18"><sup>2.18</sup>&nbsp;Potem król wyprawił wielką ucztę dla wszystkich swoich książąt i&nbsp;sług, ucztę Estery, a&nbsp;prowincje uwolnił od podatków i&nbsp;porozdawał dary, jak przystało na króla.</p>
<p class="BibleIndent" id="BG-2_19"><sup>2.19</sup>&nbsp;Gdy ponownie zebrano dziewice, Mardocheusz siedział przy bramie króla.</p>
<p class="BibleIndent" id="BG-2_20"><sup>2.20</sup>&nbsp;A Estera nie oznajmiła <i>jeszcze</i> swego pochodzenia ani ludu, tak jak jej rozkazał Mardocheusz. Estera wykonała polecenie Mardocheusza, tak jak dawniej, gdy była jeszcze pod jego opieką.</p>
<p class="BibleIndent" id="BG-2_21"><sup>2.21</sup>&nbsp;W tych dniach, gdy Mardocheusz siedział przy bramie króla, dwaj eunuchowie króla, Bigtan i&nbsp;Teresz, stróże progu, byli rozgniewani i&nbsp;szukali sposobności, aby podnieść rękę na króla Aswerusa.</p>
<p class="BibleIndent" id="BG-2_22"><sup>2.22</sup>&nbsp;Dowiedział się o&nbsp;tym Mardocheusz i&nbsp;oznajmił <i>to</i> królowej Esterze, a&nbsp;Estera oznajmiła to królowi w&nbsp;imieniu Mardocheusza.</p>
<p class="BibleIndent" id="BG-2_23"><sup>2.23</sup>&nbsp;A gdy tę sprawę zbadano, okazała się prawdziwa. Powieszono więc obydwu na szubienicy i&nbsp;zapisano to w&nbsp;księgach kronik przed królem.</p>
<h3 class="sigil_not_in_toc"><a href="../Text/PL-17.xhtml">Księga Estery 3</a></h3>
<p class="BibleIndent" id="BG-3_1"><sup>3.1</sup>&nbsp;Po tych wydarzeniach król Aswerus uczynił wielkim Hamana, syna Hammedaty, Agagitę, wywyższył go i&nbsp;umieścił jego tron ponad wszystkimi książętami, którzy <i>byli</i> przy nim.</p>
<p class="BibleIndent" id="BG-3_2"><sup>3.2</sup>&nbsp;A wszyscy słudzy króla, którzy <i>stali</i> w&nbsp;bramie królewskiej, klękali przed Hamanem i&nbsp;oddawali mu pokłon. Tak bowiem rozkazał co do niego król. Ale Mardocheusz nie klękał przed nim ani nie oddawał mu pokłonu.</p>
<p class="BibleIndent" id="BG-3_3"><sup>3.3</sup>&nbsp;Dlatego też słudzy króla, którzy <i>stali</i> w&nbsp;bramie królewskiej, pytali Mardocheusza: Czemu przekraczasz rozkaz króla?</p>
<p class="BibleIndent" id="BG-3_4"><sup>3.4</sup>&nbsp;A gdy tak do niego dzień po dniu mówili, a&nbsp;on ich nie słuchał, donieśli <i>o</i> <i>tym</i> Hamanowi, aby się przekonać, czy Mardocheusz będzie obstawał przy swoim. Powiedział im bowiem, że jest Żydem.</p>
<p class="BibleIndent" id="BG-3_5"><sup>3.5</sup>&nbsp;A gdy Haman zobaczył, że Mardocheusz nie klęka ani nie oddaje mu pokłonu, Haman napełnił się gniewem.</p>
<p class="BibleIndent" id="BG-3_6"><sup>3.6</sup>&nbsp;Uważał to za rzecz zbyt łagodną podnieść rękę na samego Mardocheusza, ponieważ doniesiono mu, z&nbsp;jakiego ludu pochodzi Mardocheusz. Szukał więc Haman sposobności, aby wytracić wszystkich Żydów, którzy byli w&nbsp;całym królestwie Aswerusa, to jest lud Mardocheusza.</p>
<p class="BibleIndent" id="BG-3_7"><sup>3.7</sup>&nbsp;<i>Tak</i> <i>więc</i> w&nbsp;pierwszym miesiącu, w&nbsp;miesiącu Nisan, w&nbsp;dwunastym roku króla Aswerusa, rzucano przed Hamanem Pur, czyli los, od dnia do dnia i&nbsp;od miesiąca do miesiąca, <i>aż</i> do dwunastego <i>miesiąca</i>, to jest miesiąca Adar.</p>
<p class="BibleIndent" id="BG-3_8"><sup>3.8</sup>&nbsp;Potem Haman powiedział do króla Aswerusa: Jest pewien lud rozproszony i&nbsp;rozsypany pomiędzy ludami we wszystkich prowincjach twego królestwa. Jego prawa są inne od <i>praw</i> wszystkich ludów, a&nbsp;praw króla nie przestrzega. Dlatego więc nie jest korzystne dla króla tak go pozostawić.</p>
<p class="BibleIndent" id="BG-3_9"><sup>3.9</sup>&nbsp;Jeśli król uzna to za słuszne, niech zostanie zapisane, że <i>ten</i> <i>lud</i> ma być wytracony. A&nbsp;<i>ja</i> odważę dziesięć tysięcy talentów srebra do rąk przełożonych nad tą pracą, aby je wnieśli do skarbca królewskiego.</p>
<p class="BibleIndent" id="BG-3_10"><sup>3.10</sup>&nbsp;Wtedy król zdjął pierścień ze swojej ręki i&nbsp;dał go Hamanowi Agagicie, synowi Hammedaty, wrogowi Żydów.</p>
<p class="BibleIndent" id="BG-3_11"><sup>3.11</sup>&nbsp;Król powiedział do Hamana: Przekazuję ci to srebro i&nbsp;ten lud, abyś uczynił z&nbsp;nim, co ci się podoba.</p>
<p class="BibleIndent" id="BG-3_12"><sup>3.12</sup>&nbsp;Wezwano więc pisarzy króla w&nbsp;pierwszym miesiącu, dnia trzynastego tego miesiąca, i&nbsp;napisano wszystko tak, jak Haman rozkazał, do satrapów królewskich, do namiestników z&nbsp;każdej prowincji i&nbsp;do dowódców każdego ludu z&nbsp;każdej prowincji według jej pisma i&nbsp;do każdego narodu według jego języka. <i>Listy</i> napisano w&nbsp;imieniu króla Aswerusa i&nbsp;opieczętowano <i>je</i> sygnetem króla.</p>
<p class="BibleIndent" id="BG-3_13"><sup>3.13</sup>&nbsp;Potem rozesłano je przez gońców do wszystkich prowincji królewskich, aby zgładzono, wymordowano i&nbsp;wytracono wszystkich Żydów, od młodego do starca, dzieci i&nbsp;kobiety, w&nbsp;jeden dzień, mianowicie trzynastego <i>dnia</i> dwunastego miesiąca, miesiąca Adar, a&nbsp;ich mienie zagrabiono.</p>
<p class="BibleIndent" id="BG-3_14"><sup>3.14</sup>&nbsp;A odpis tego pisma <i>miał</i> <i>być</i> podany we wszystkich prowincjach, ogłoszony wszystkim ludom, aby były gotowe na ten dzień.</p>
<p class="BibleIndent" id="BG-3_15"><sup>3.15</sup>&nbsp;Gońcy więc wyruszyli przynaglani rozkazem króla, a&nbsp;dekret ogłoszono także w&nbsp;pałacu Suza. A&nbsp;król i&nbsp;Haman zasiedli, aby pić, lecz miasto Suza było zatrwożone.</p>
<h3 class="sigil_not_in_toc"><a href="../Text/PL-17.xhtml">Księga Estery 4</a></h3>
<p class="BibleIndent" id="BG-4_1"><sup>4.1</sup>&nbsp;Kiedy Mardocheusz dowiedział się o&nbsp;wszystkim, co się stało, rozdarł swoje szaty i&nbsp;przyodział się w&nbsp;wór, następnie <i>posypał</i> <i>się</i> popiołem, wyszedł na środek miasta i&nbsp;lamentował głośno i&nbsp;gorzko.</p>
<p class="BibleIndent" id="BG-4_2"><sup>4.2</sup>&nbsp;I doszedł aż do bramy królewskiej, gdyż nie wolno było wejść w&nbsp;bramę królewską przyodzianemu w&nbsp;wór.</p>
<p class="BibleIndent" id="BG-4_3"><sup>4.3</sup>&nbsp;W każdej prowincji, gdzie tylko dotarł rozkaz króla i&nbsp;jego dekret, <i>nastała</i> wielka żałoba wśród Żydów, nastał też post, płacz i&nbsp;lament, a&nbsp;wielu leżało w&nbsp;worze i&nbsp;w&nbsp;popiele.</p>
<p class="BibleIndent" id="BG-4_4"><sup>4.4</sup>&nbsp;Przyszły więc służące Estery i&nbsp;jej eunuchowie i&nbsp;opowiedzieli jej <i>o</i> <i>tym</i>. Wtedy królowa bardzo się zasmuciła i&nbsp;posłała szaty, aby ubrać Mardocheusza i&nbsp;zdjąć z&nbsp;niego wór. Ale <i>on</i> <i>ich</i> nie przyjął.</p>
<p class="BibleIndent" id="BG-4_5"><sup>4.5</sup>&nbsp;Wtedy Estera zawołała Hataka, <i>jednego</i> z&nbsp;eunuchów króla, którego on dał jej do posługi, i&nbsp;rozkazała mu pójść do Mardocheusza, aby się dowiedział, co to ma znaczyć i&nbsp;dlaczego tak się stało.</p>
<p class="BibleIndent" id="BG-4_6"><sup>4.6</sup>&nbsp;Wyszedł więc Hatak do Mardocheusza na plac miejski, który był przed bramą królewską;</p>
<p class="BibleIndent" id="BG-4_7"><sup>4.7</sup>&nbsp;I Mardocheusz opowiedział mu wszystko, co mu się przydarzyło, także o&nbsp;sumie srebra, którą Haman obiecał odważyć do skarbca królewskiego za Żydów, aby zostali wytraceni.</p>
<p class="BibleIndent" id="BG-4_8"><sup>4.8</sup>&nbsp;Ponadto dał mu odpis dekretu o&nbsp;ich zagładzie, który ogłoszono w&nbsp;Suzie, aby pokazał <i>go</i> Esterze, powiadomił ją i&nbsp;rozkazał, aby poszła do króla, błagając go o&nbsp;swój lud i&nbsp;wstawiając się za nim.</p>
<p class="BibleIndent" id="BG-4_9"><sup>4.9</sup>&nbsp;Przyszedł więc Hatak i&nbsp;przekazał Esterze słowa Mardocheusza.</p>
<p class="BibleIndent" id="BG-4_10"><sup>4.10</sup>&nbsp;I Estera odpowiedziała Hatakowi i&nbsp;poleciła mu iść do Mardocheusza:</p>
<p class="BibleIndent" id="BG-4_11"><sup>4.11</sup>&nbsp;Wszyscy słudzy króla oraz lud z&nbsp;prowincji królewskich wiedzą, że ktokolwiek –&nbsp;mężczyzna lub kobieta –&nbsp;wejdzie do króla na dziedziniec wewnętrzny, nie będąc wezwany, podlega tylko jednemu prawu –&nbsp;ma zostać zabity, z&nbsp;wyjątkiem tego, nad którym król wyciągnie złote berło, ten zostanie przy życiu. Ale mnie nie wezwano, aby wejść do króla, już od trzydziestu dni.</p>
<p class="BibleIndent" id="BG-4_12"><sup>4.12</sup>&nbsp;I powiedziano Mardocheuszowi słowa Estery.</p>
<p class="BibleIndent" id="BG-4_13"><sup>4.13</sup>&nbsp;Wtedy Mardocheusz polecił przekazać Esterze taką odpowiedź: Nie myśl sobie, że ty jedna spośród wszystkich Żydów ocalejesz w&nbsp;domu królewskim.</p>
<p class="BibleIndent" id="BG-4_14"><sup>4.14</sup>&nbsp;Jeśli bowiem ty całkowicie będziesz milczeć w&nbsp;tym czasie, uwolnienie i&nbsp;wybawienie dla Żydów przyjdzie z&nbsp;innego miejsca, ale ty i&nbsp;dom twego ojca zginiecie. A&nbsp;kto wie, czy nie na tę właśnie chwilę dostąpiłaś godności królestwa?</p>
<p class="BibleIndent" id="BG-4_15"><sup>4.15</sup>&nbsp;Estera poleciła, by odpowiedziano Mardocheuszowi:</p>
<p class="BibleIndent" id="BG-4_16"><sup>4.16</sup>&nbsp;Idź, zbierz wszystkich Żydów, którzy się znajdują w&nbsp;Suzie, i&nbsp;pośćcie za mnie, nie jedzcie ani nie pijcie przez trzy dni, nocą i&nbsp;dniem. Ja także i&nbsp;moje służące będziemy pościć, a&nbsp;potem wejdę do króla, choć to niezgodne z&nbsp;prawem. A&nbsp;jeśli zginę, to zginę.</p>
<p class="BibleIndent" id="BG-4_17"><sup>4.17</sup>&nbsp;Poszedł więc Mardocheusz i&nbsp;uczynił wszystko, co mu rozkazała Estera.</p>
<h3 class="sigil_not_in_toc"><a href="../Text/PL-17.xhtml">Księga Estery 5</a></h3>
<p class="BibleIndent" id="BG-5_1"><sup>5.1</sup>&nbsp;Trzeciego dnia Estera ubrała się w&nbsp;szaty królowej, stanęła na wewnętrznym dziedzińcu domu króla, naprzeciw domu króla. A&nbsp;król siedział na swoim królewskim tronie w&nbsp;domu króla naprzeciw bramy domu.</p>
<p class="BibleIndent" id="BG-5_2"><sup>5.2</sup>&nbsp;A gdy król zobaczył królową Esterę, stojącą na dziedzińcu, znalazła ona łaskę w&nbsp;jego oczach i&nbsp;król wyciągnął do Estery złote berło, które <i>trzymał</i> w&nbsp;ręku. Estera więc zbliżyła się i&nbsp;dotknęła końca berła.</p>
<p class="BibleIndent" id="BG-5_3"><sup>5.3</sup>&nbsp;Król zapytał ją: Co ci jest, królowo Estero? Jaka jest twoja prośba? <i>Choćbyś</i> <i>prosiła</i> <i>o</i> połowę królestwa, będzie ci dane.</p>
<p class="BibleIndent" id="BG-5_4"><sup>5.4</sup>&nbsp;Estera odpowiedziała: Jeśli to się królowi podoba, to niech przyjdzie król i&nbsp;Haman dzisiaj na ucztę, którą dla niego przygotowałam.</p>
<p class="BibleIndent" id="BG-5_5"><sup>5.5</sup>&nbsp;Król powiedział: Zawołajcie szybko Hamana, aby spełnił prośbę Estery. Przyszedł więc król i&nbsp;Haman na ucztę, którą wyprawiła Estera.</p>
<p class="BibleIndent" id="BG-5_6"><sup>5.6</sup>&nbsp;Potem król zapytał Esterę, gdy się napił wina: Jaka jest twoja prośba, a&nbsp;będzie ci dane. Jakie jest twoje życzenie? Choćbyś prosiła o&nbsp;połowę królestwa, będzie ci dane.</p>
<p class="BibleIndent" id="BG-5_7"><sup>5.7</sup>&nbsp;Na to Estera odpowiedziała: <i>Oto</i> moje życzenie i&nbsp;moja prośba:</p>
<p class="BibleIndent" id="BG-5_8"><sup>5.8</sup>&nbsp;Jeśli znalazłam łaskę w&nbsp;oczach króla i&nbsp;jeśli królowi się podoba, aby spełnić moją prośbę i&nbsp;wykonać moje życzenie, to niech przyjdzie król i&nbsp;Haman na ucztę, którą im przygotuję, a&nbsp;jutro uczynię według słowa króla.</p>
<p class="BibleIndent" id="BG-5_9"><sup>5.9</sup>&nbsp;I wyszedł Haman tego dnia wesoły i&nbsp;dobrej myśli. Ale gdy Haman zobaczył Mardocheusza w&nbsp;bramie królewskiej, że on ani nie powstał, ani się nie poruszył przed nim, napełnił się gniewem na Mardocheusza.</p>
<p class="BibleIndent" id="BG-5_10"><sup>5.10</sup>&nbsp;Opanował się jednak Haman, a&nbsp;gdy przyszedł do domu, posłał po swoich przyjaciół i&nbsp;Zeresz, swoją żonę.</p>
<p class="BibleIndent" id="BG-5_11"><sup>5.11</sup>&nbsp;I opowiadał im Haman o&nbsp;wspaniałości jego bogactwa, o&nbsp;mnóstwie swoich synów oraz o&nbsp;tym wszystkim, jak wielkim król go uczynił i&nbsp;jak go wywyższył ponad <i>innych</i> książąt i&nbsp;sługi króla.</p>
<p class="BibleIndent" id="BG-5_12"><sup>5.12</sup>&nbsp;Ponadto Haman powiedział: Nawet królowa Estera nikogo oprócz mnie nie zaprosiła na ucztę z&nbsp;królem, którą przygotowała, a&nbsp;jeszcze na jutro zostałem do niej zaproszony z&nbsp;królem.</p>
<p class="BibleIndent" id="BG-5_13"><sup>5.13</sup>&nbsp;Ale to wszystko jest dla mnie niczym, dopóki widzę Żyda Mardocheusza, siedzącego w&nbsp;bramie królewskiej.</p>
<p class="BibleIndent" id="BG-5_14"><sup>5.14</sup>&nbsp;Wtedy jego żona Zeresz oraz wszyscy jego przyjaciele powiedzieli mu: Niech postawią szubienicę wysoką na pięćdziesiąt łokci, a&nbsp;rano powiedz królowi, aby powieszono na niej Mardocheusza. Potem idź wesół z&nbsp;królem na ucztę. I&nbsp;spodobała się Hamanowi ta rada, i&nbsp;rozkazał postawić szubienicę.</p>
<h3 class="sigil_not_in_toc"><a href="../Text/PL-17.xhtml">Księga Estery 6</a></h3>
<p class="BibleIndent" id="BG-6_1"><sup>6.1</sup>&nbsp;A tej nocy król nie mógł spać, kazał więc przynieść księgę pamiątkową kronik. I&nbsp;odczytano ją przed królem.</p>
<p class="BibleIndent" id="BG-6_2"><sup>6.2</sup>&nbsp;I tam znaleziono zapisek, że to Mardocheusz doniósł na Bigtana i&nbsp;Teresza, dwóch eunuchów króla, stróżów progu, że usiłowali podnieść rękę na króla Aswerusa.</p>
<p class="BibleIndent" id="BG-6_3"><sup>6.3</sup>&nbsp;Wtedy król zapytał: Jaką cześć i&nbsp;jaki zaszczyt przyznano za to Mardocheuszowi? Odpowiedzieli słudzy króla, jego dworzanie: Niczego mu nie przyznano.</p>
<p class="BibleIndent" id="BG-6_4"><sup>6.4</sup>&nbsp;Król zapytał: Kto jest na dziedzińcu? A&nbsp;właśnie Haman przyszedł na zewnętrzny dziedziniec domu królewskiego, aby porozmawiać z&nbsp;królem, by powiesić Mardocheusza na szubienicy, którą dla niego przygotował.</p>
<p class="BibleIndent" id="BG-6_5"><sup>6.5</sup>&nbsp;Słudzy króla odpowiedzieli mu: Oto Haman stoi na dziedzińcu. Król powiedział: Niech wejdzie.</p>
<p class="BibleIndent" id="BG-6_6"><sup>6.6</sup>&nbsp;I Haman wszedł. A&nbsp;król zapytał go: Co uczynić temu mężczyźnie, którego król chce uczcić? A&nbsp;Haman myślał w&nbsp;swoim sercu: Kogo by król chciał uczcić bardziej niż mnie?</p>
<p class="BibleIndent" id="BG-6_7"><sup>6.7</sup>&nbsp;Odpowiedział Haman królowi: Dla mężczyzny, którego król chce uczcić;</p>
<p class="BibleIndent" id="BG-6_8"><sup>6.8</sup>&nbsp;Niech przyniosą szatę królewską, w&nbsp;którą się ubiera król, <i>niech</i> <i>przyprowadzą</i> konia, na którym jeździ król, i&nbsp;niech włożą mu koronę królewską na głowę;</p>
<p class="BibleIndent" id="BG-6_9"><sup>6.9</sup>&nbsp;Potem niech przekażą tę szatę i&nbsp;konia do rąk jednego z&nbsp;najznakomitszych książąt, niech ubiorą tego mężczyznę, którego król chce uczcić, niech go prowadzą na koniu po placu miejskim i&nbsp;niech wołają przed nim: Tak postąpi się z&nbsp;mężczyzną, którego król chce uczcić.</p>
<p class="BibleIndent" id="BG-6_10"><sup>6.10</sup>&nbsp;Wtedy król powiedział do Hamana: Spiesz się, weź szatę i&nbsp;konia, tak jak powiedziałeś, i&nbsp;uczyń tak z&nbsp;Żydem Mardocheuszem, który siedzi w&nbsp;bramie królewskiej. Nie pomiń niczego z&nbsp;tego wszystkiego, co powiedziałeś.</p>
<p class="BibleIndent" id="BG-6_11"><sup>6.11</sup>&nbsp;Haman wziął więc szatę i&nbsp;konia, ubrał Mardocheusza i&nbsp;prowadził go na koniu po placu miejskim, wołając przed nim: Tak postąpi się z&nbsp;mężczyzną, którego król chce uczcić.</p>
<p class="BibleIndent" id="BG-6_12"><sup>6.12</sup>&nbsp;Potem wrócił Mardocheusz do bramy królewskiej, Haman zaś pospieszył się do swego domu smutny, z&nbsp;nakrytą głową.</p>
<p class="BibleIndent" id="BG-6_13"><sup>6.13</sup>&nbsp;I Haman opowiedział swojej żonie Zeresz i&nbsp;wszystkim swoim przyjaciołom o&nbsp;wszystkim, co mu się przydarzyło. Jego mędrcy i&nbsp;jego żona Zeresz powiedzieli: Jeśli Mardocheusz, przed którym zacząłeś upadać, pochodzi z&nbsp;narodu żydowskiego, to nie przemożesz go, ale niezawodnie upadniesz przed nim.</p>
<p class="BibleIndent" id="BG-6_14"><sup>6.14</sup>&nbsp;A gdy oni jeszcze z&nbsp;nim rozmawiali, oto przyszli eunuchowie króla, aby spiesznie zaprowadzić Hamana na ucztę, którą przygotowała Estera.</p>
<h3 class="sigil_not_in_toc"><a href="../Text/PL-17.xhtml">Księga Estery 7</a></h3>
<p class="BibleIndent" id="BG-7_1"><sup>7.1</sup>&nbsp;Król i&nbsp;Haman przybyli więc na ucztę do królowej Estery.</p>
<p class="BibleIndent" id="BG-7_2"><sup>7.2</sup>&nbsp;I drugiego dnia, gdy się napił wina, król znowu zapytał Esterę: Jaka jest twoja prośba, królowo Estero, a&nbsp;będzie ci dane. Jakie jest twoje życzenie? Choćbyś <i>prosiła</i> nawet o&nbsp;połowę królestwa, tak się stanie.</p>
<p class="BibleIndent" id="BG-7_3"><sup>7.3</sup>&nbsp;Wtedy królowa Estera odpowiedziała: Jeśli znalazłam łaskę w&nbsp;twoich oczach, o&nbsp;królu, i&nbsp;jeśli królowi się spodoba, niech będzie mi darowane moje życie na moją prośbę i&nbsp;mój naród na moje życzenie.</p>
<p class="BibleIndent" id="BG-7_4"><sup>7.4</sup>&nbsp;Zostaliśmy bowiem sprzedani, ja i&nbsp;mój lud, aby nas zgładzić, wymordować i&nbsp;wytracić. Gdybyśmy zostali sprzedani jako niewolnicy i&nbsp;niewolnice, milczałabym, chociaż wróg nigdy by nie mógł wynagrodzić tej szkody <i>wyrządzonej</i> królowi.</p>
<p class="BibleIndent" id="BG-7_5"><sup>7.5</sup>&nbsp;Wtedy król Aswerus odpowiedział do królowej Estery: Któż to jest i&nbsp;gdzie jest ten, którego serce jest tak nadęte, aby ośmielił się tak uczynić?</p>
<p class="BibleIndent" id="BG-7_6"><sup>7.6</sup>&nbsp;Estera odpowiedziała: Tym przeciwnikiem i&nbsp;wrogiem jest niegodziwy Haman. I&nbsp;Haman zatrwożył się przed królem i&nbsp;królową.</p>
<p class="BibleIndent" id="BG-7_7"><sup>7.7</sup>&nbsp;Wówczas król wstał w&nbsp;gniewie, opuścił ucztę <i>i</i> <i>poszedł</i> do ogrodu pałacowego. Haman zaś stał, aby błagać królową Esterę o&nbsp;życie, gdyż widział, że król postanowił jego zgubę.</p>
<p class="BibleIndent" id="BG-7_8"><sup>7.8</sup>&nbsp;Potem król wrócił z&nbsp;ogrodu pałacowego do domu, gdzie się odbywała uczta, a&nbsp;Haman upadł na łoże, na którym siedziała Estera. Wtedy król powiedział: Czy jeszcze chce gwałcić królową przy mnie w&nbsp;domu? A&nbsp;gdy te słowa wyszły z&nbsp;ust króla, natychmiast zakryto twarz Hamana.</p>
<p class="BibleIndent" id="BG-7_9"><sup>7.9</sup>&nbsp;I Charbona, jeden z&nbsp;eunuchów, powiedział do króla: Oto szubienica przygotowana przez Hamana dla Mardocheusza, który dbał o&nbsp;dobro króla, stoi przy domu Hamana, wysoka na pięćdziesiąt łokci. Król powiedział: Powieście go na niej.</p>
<p class="BibleIndent" id="BG-7_10"><sup>7.10</sup>&nbsp;I powieszono Hamana na tej szubienicy, którą przygotował dla Mardocheusza. I&nbsp;tak gniew króla się uspokoił.</p>
<h3 class="sigil_not_in_toc"><a href="../Text/PL-17.xhtml">Księga Estery 8</a></h3>
<p class="BibleIndent" id="BG-8_1"><sup>8.1</sup>&nbsp;Tego dnia król Aswerus dał królowej Esterze dom Hamana, wroga Żydów, a&nbsp;Mardocheusz przyszedł przed króla, gdyż Estera powiedziała <i>mu</i>, kim on jest dla niej.</p>
<p class="BibleIndent" id="BG-8_2"><sup>8.2</sup>&nbsp;Wtedy król zdjął swój pierścień, który zabrał Hamanowi, i&nbsp;dał go Mardocheuszowi. Estera zaś ustanowiła Mardocheusza nad domem Hamana.</p>
<p class="BibleIndent" id="BG-8_3"><sup>8.3</sup>&nbsp;Potem Estera jeszcze mówiła do króla, upadła mu do nóg i&nbsp;z&nbsp;płaczem prosiła go, aby odwrócił złość Hamana, Agagity, i&nbsp;jego zamiar, który powziął przeciwko Żydom.</p>
<p class="BibleIndent" id="BG-8_4"><sup>8.4</sup>&nbsp;Wtedy król wyciągnął ku Esterze złote berło, a&nbsp;Estera wstała i&nbsp;stanęła przed królem.</p>
<p class="BibleIndent" id="BG-8_5"><sup>8.5</sup>&nbsp;I powiedziała: Jeśli królowi się podoba, jeśli znalazłam łaskę w&nbsp;jego oczach, jeśli król uzna to za słuszne i&nbsp;jeśli ja jestem miła w&nbsp;jego oczach, niech zostanie napisane, aby wycofano listy obmyślone przez Hamana, syna Hammedaty, Agagity, które napisał, aby wytracić Żydów, którzy <i>są</i> we wszystkich prowincjach królewskich.</p>
<p class="BibleIndent" id="BG-8_6"><sup>8.6</sup>&nbsp;Jakże bowiem mogłabym patrzeć na to nieszczęście, które spotka mój lud? Jak mogłabym patrzeć na zgubę mojej rodziny?</p>
<p class="BibleIndent" id="BG-8_7"><sup>8.7</sup>&nbsp;Wtedy król Aswerus powiedział do królowej Estery i&nbsp;do Żyda Mardocheusza: Oto dałem Esterze dom Hamana, a&nbsp;jego powieszono na szubienicy, ponieważ podniósł rękę na Żydów.</p>
<p class="BibleIndent" id="BG-8_8"><sup>8.8</sup>&nbsp;Napiszcie więc do Żydów to, co uznacie za słuszne, w&nbsp;imieniu króla i&nbsp;zapieczętujcie pierścieniem królewskim. To bowiem, co zostało napisane w&nbsp;imieniu króla i&nbsp;zapieczętowane pierścieniem królewskim, nie może być odwołane.</p>
<p class="BibleIndent" id="BG-8_9"><sup>8.9</sup>&nbsp;Zwołano więc pisarzy króla w&nbsp;tym czasie, trzeciego miesiąca, to jest miesiąca Siwan, dwudziestego trzeciego <i>dnia</i> tego <i>miesiąca</i>, i&nbsp;napisano wszystko, tak jak nakazał Mardocheusz, do Żydów, do satrapów, do namiestników i&nbsp;do przełożonych prowincji, które rozciągają się od Indii aż do Etiopii, do stu dwudziestu siedmiu prowincji, do każdej prowincji jej pismem i&nbsp;do każdego ludu w&nbsp;jego języku, i&nbsp;do Żydów ich pismem i&nbsp;w&nbsp;ich języku.</p>
<p class="BibleIndent" id="BG-8_10"><sup>8.10</sup>&nbsp;A gdy napisał w&nbsp;imieniu króla Aswerusa i&nbsp;zapieczętował pierścieniem królewskim, rozesłał listy przez gońców jeżdżących na koniach szybkich i&nbsp;na mułach młodych;</p>
<p class="BibleIndent" id="BG-8_11"><sup>8.11</sup>&nbsp;Że król dał wolność Żydom, którzy byli we wszystkich miastach, aby zgromadzili się i&nbsp;stanęli w&nbsp;obronie swego życia, aby też wytracili, zabili i&nbsp;wygubili wszystkich zbrojnych napadających na nich wśród ludu i&nbsp;prowincji, wraz z&nbsp;ich dziećmi i&nbsp;kobietami, a&nbsp;ich mienie <i>zabrali</i> jako łup;</p>
<p class="BibleIndent" id="BG-8_12"><sup>8.12</sup>&nbsp;<i>I</i> <i>to</i> w&nbsp;jednym dniu we wszystkich prowincjach króla Aswerusa, <i>mianowicie</i> trzynastego dnia dwunastego miesiąca, to jest miesiąca Adar.</p>
<p class="BibleIndent" id="BG-8_13"><sup>8.13</sup>&nbsp;Odpis tego pisma, w&nbsp;którym wydano dekret dla każdej prowincji, ogłoszono wszystkim ludom, że Żydzi będą gotowi na ten dzień do pomsty nad swymi wrogami.</p>
<p class="BibleIndent" id="BG-8_14"><sup>8.14</sup>&nbsp;<i>Wtedy</i> wyruszyli gońcy, jeżdżący na szybkich koniach i&nbsp;na mułach, przynaglani rozkazem króla. Dekret ogłoszono także w&nbsp;pałacu Suza.</p>
<p class="BibleIndent" id="BG-8_15"><sup>8.15</sup>&nbsp;A Mardocheusz wyszedł od króla <i>ubrany</i> w&nbsp;niebieskie i&nbsp;białe szaty królewskie, z&nbsp;wielką koroną złotą i&nbsp;w&nbsp;płaszcz z&nbsp;bisioru i&nbsp;purpury. A&nbsp;miasto Suza weseliło i&nbsp;radowało się.</p>
<p class="BibleIndent" id="BG-8_16"><sup>8.16</sup>&nbsp;Dla Żydów nastały światło i&nbsp;wesele, radość i&nbsp;cześć.</p>
<p class="BibleIndent" id="BG-8_17"><sup>8.17</sup>&nbsp;A w&nbsp;każdej prowincji i&nbsp;w&nbsp;każdym mieście, dokądkolwiek rozkaz króla i&nbsp;jego dekret dotarły, Żydzi mieli wesele, radość, ucztę i&nbsp;doniosły dzień. Wielu zaś spośród ludu tych ziem zostało Żydami. Padł bowiem na nich strach przed Żydami.</p>
<h3 class="sigil_not_in_toc"><a href="../Text/PL-17.xhtml">Księga Estery 9</a></h3>
<p class="BibleIndent" id="BG-9_1"><sup>9.1</sup>&nbsp;A dwunastego <i>miesiąca</i>, czyli miesiąca Adar, trzynastego dnia tego miesiąca, gdy nadszedł czas wypełnienia rozkazu króla i&nbsp;jego dekretu, tego dnia, kiedy wrogowie Żydów spodziewali się, że będą panować nad nimi, stało się wprost przeciwnie, ponieważ Żydzi panowali nad tymi, którzy ich nienawidzili.</p>
<p class="BibleIndent" id="BG-9_2"><sup>9.2</sup>&nbsp;Żydzi bowiem zebrali się w&nbsp;swoich miastach we wszystkich prowincjach króla Aswerusa, aby podnieść rękę na tych, którzy pragnęli ich zguby. A&nbsp;nikt nie mógł im stawić oporu, gdyż strach przed nimi padł na wszystkie ludy.</p>
<p class="BibleIndent" id="BG-9_3"><sup>9.3</sup>&nbsp;I wszyscy przełożeni prowincji, satrapowie, namiestnicy i&nbsp;urzędnicy królewscy popierali Żydów, bo padł na nich strach przed Mardocheuszem.</p>
<p class="BibleIndent" id="BG-9_4"><sup>9.4</sup>&nbsp;Mardocheusz był bowiem wielki w&nbsp;domu króla, a&nbsp;jego sława rozchodziła się po wszystkich prowincjach, gdyż Mardocheusz stawał się coraz większy.</p>
<p class="BibleIndent" id="BG-9_5"><sup>9.5</sup>&nbsp;Tak to Żydzi zabili wszystkich swoich wrogów mieczem, mordując i&nbsp;niszcząc, a&nbsp;czynili z&nbsp;tymi, co ich nienawidzili, według swego upodobania.</p>
<p class="BibleIndent" id="BG-9_6"><sup>9.6</sup>&nbsp;Nawet i&nbsp;w&nbsp;pałacu Suza Żydzi zabili i&nbsp;wytracili pięciuset mężczyzn;</p>
<p class="BibleIndent" id="BG-9_7"><sup>9.7</sup>&nbsp;I Parszandatę, Dalfona i&nbsp;Aspatę;</p>
<p class="BibleIndent" id="BG-9_8"><sup>9.8</sup>&nbsp;I Poratę, Adalię i&nbsp;Arydata;</p>
<p class="BibleIndent" id="BG-9_9"><sup>9.9</sup>&nbsp;I Parmasztę, Arisaja, Aridaja i&nbsp;Wajezatę;</p>
<p class="BibleIndent" id="BG-9_10"><sup>9.10</sup>&nbsp;Tych dziesięciu synów Hamana, syna Hammedaty, wroga Żydów, zabili, ale po łupy nie wyciągnęli swej ręki.</p>
<p class="BibleIndent" id="BG-9_11"><sup>9.11</sup>&nbsp;Tego samego dnia dotarła do króla wiadomość o&nbsp;liczbie zabitych w&nbsp;pałacu Suza.</p>
<p class="BibleIndent" id="BG-9_12"><sup>9.12</sup>&nbsp;I król powiedział do królowej Estery: W&nbsp;pałacu Suza Żydzi zabili i&nbsp;wytracili pięciuset mężczyzn oraz dziesięciu synów Hamana. <i>A</i> w&nbsp;pozostałych prowincjach królewskich, cóż uczynili? Jaką masz jeszcze prośbę, a&nbsp;będzie spełniona. Czego jeszcze sobie życzysz, a&nbsp;stanie ci się.</p>
<p class="BibleIndent" id="BG-9_13"><sup>9.13</sup>&nbsp;Estera odpowiedziała: Jeśli się królowi spodoba, niech wolno będzie jutro Żydom, którzy są w&nbsp;Suzie, uczynić według dekretu dzisiejszego i&nbsp;niech powieszą dziesięciu synów Hamana na szubienicy.</p>
<p class="BibleIndent" id="BG-9_14"><sup>9.14</sup>&nbsp;I król rozkazał, aby tak uczyniono. Ogłoszono dekret w&nbsp;Suzie i&nbsp;powieszono dziesięciu synów Hamana.</p>
<p class="BibleIndent" id="BG-9_15"><sup>9.15</sup>&nbsp;A Żydzi, którzy <i>byli</i> w&nbsp;Suzie, zgromadzili się także dnia czternastego miesiąca Adar i&nbsp;zabili w&nbsp;Suzie trzystu mężczyzn, lecz po łupy nie wyciągnęli swojej ręki.</p>
<p class="BibleIndent" id="BG-9_16"><sup>9.16</sup>&nbsp;Pozostali zaś Żydzi, którzy byli w&nbsp;prowincjach królewskich, zebrali się w&nbsp;obronie swojego życia i&nbsp;mieli odpoczynek od swoich wrogów. Zabili siedemdziesiąt pięć tysięcy swoich wrogów, lecz po łupy nie wyciągnęli swojej ręki;</p>
<p class="BibleIndent" id="BG-9_17"><sup>9.17</sup>&nbsp;W dniu trzynastym miesiąca Adar, a&nbsp;odpoczywali czternastego <i>dnia</i> tego <i>miesiąca</i> i&nbsp;obchodzili go jako dzień uczty i&nbsp;wesela.</p>
<p class="BibleIndent" id="BG-9_18"><sup>9.18</sup>&nbsp;Ale Żydzi, którzy byli w&nbsp;Suzie, zebrali się dnia trzynastego i&nbsp;czternastego tego miesiąca, a&nbsp;piętnastego <i>dnia</i> odpoczęli i&nbsp;obchodzili go jako dzień uczty i&nbsp;wesela.</p>
<p class="BibleIndent" id="BG-9_19"><sup>9.19</sup>&nbsp;Dlatego Żydzi mieszkający we wsiach i&nbsp;w&nbsp;miasteczkach nieobwarowanych obchodzą czternasty dzień miesiąca Adar jako dzień radości, uczty i&nbsp;jako doniosły dzień, w&nbsp;którym posyłają sobie dary żywnościowe.</p>
<p class="BibleIndent" id="BG-9_20"><sup>9.20</sup>&nbsp;A Mardocheusz spisał te wydarzenia i&nbsp;rozesłał listy do wszystkich Żydów, którzy <i>byli</i> we wszystkich prowincjach króla Aswerusa, bliskich i&nbsp;dalekich;</p>
<p class="BibleIndent" id="BG-9_21"><sup>9.21</sup>&nbsp;Zobowiązując ich, aby obchodzili czternasty dzień miesiąca Adar i&nbsp;piętnasty dzień tego samego <i>miesiąca</i>, rokrocznie;</p>
<p class="BibleIndent" id="BG-9_22"><sup>9.22</sup>&nbsp;Jako dni, w&nbsp;których Żydzi odpoczęli od swoich wrogów, i&nbsp;miesiąc, który obrócił się im ze smutku w&nbsp;radość, a&nbsp;z&nbsp;płaczu w&nbsp;dzień radości –&nbsp;aby obchodzili je jako dni uczty i&nbsp;wesela oraz posyłania sobie darów żywnościowych, a&nbsp;ubogim darów.</p>
<p class="BibleIndent" id="BG-9_23"><sup>9.23</sup>&nbsp;<i>Wszyscy</i> Żydzi przyjęli to, co sami zaczęli czynić, a&nbsp;co napisał im Mardocheusz;</p>
<p class="BibleIndent" id="BG-9_24"><sup>9.24</sup>&nbsp;Haman bowiem, syn Hammedaty, Agagity, wróg wszystkich Żydów, wymyślił plan przeciw Żydom, aby ich wytracić, i&nbsp;rzucił Pur, czyli los, aby ich wytracić i&nbsp;zniszczyć;</p>
<p class="BibleIndent" id="BG-9_25"><sup>9.25</sup>&nbsp;Ale gdy Estera przyszła przed króla, ten wydał dekret na piśmie, aby jego niegodziwy zamiar, który obmyślił przeciwko Żydom, obrócił się na głowę jego, i&nbsp;aby powiesić jego i&nbsp;jego synów na szubienicy.</p>
<p class="BibleIndent" id="BG-9_26"><sup>9.26</sup>&nbsp;Dlatego nazwali te dni Purim, od nazwy Pur. A&nbsp;z&nbsp;powodu wszystkich słów tego listu oraz na podstawie tego, co widzieli i&nbsp;co ich spotkało;</p>
<p class="BibleIndent" id="BG-9_27"><sup>9.27</sup>&nbsp;Żydzi postanowili i&nbsp;wzięli na siebie, na swoje potomstwo i&nbsp;na wszystkich, którzy się do nich przyłączyli, nieustający <i>obowiązek</i>, aby obchodzono te dwa dni stosownie do pisma i&nbsp;zgodnie z&nbsp;ustalonym czasem każdego roku;</p>
<p class="BibleIndent" id="BG-9_28"><sup>9.28</sup>&nbsp;I że te dni <i>będą</i> wspominane i&nbsp;obchodzone we wszystkich pokoleniach, w&nbsp;każdej rodzinie, w&nbsp;każdej prowincji i&nbsp;w&nbsp;każdym mieście; że te dni Purim nie zaginą wśród Żydów, a&nbsp;pamięć o&nbsp;nich nie ustanie u&nbsp;ich potomstwa.</p>
<p class="BibleIndent" id="BG-9_29"><sup>9.29</sup>&nbsp;Królowa Estera, córka Abichaila, i&nbsp;Żyd Mardocheusz napisali z&nbsp;całą powagą, aby potwierdzić ten drugi list dotyczący Purim.</p>
<p class="BibleIndent" id="BG-9_30"><sup>9.30</sup>&nbsp;Mardocheusz posłał ten list do wszystkich Żydów, do stu dwudziestu siedmiu prowincji królestwa Aswerusa, ze słowami pokoju i&nbsp;prawdy;</p>
<p class="BibleIndent" id="BG-9_31"><sup>9.31</sup>&nbsp;Aby ustanowić te dni Purim w&nbsp;ustalonym czasie, jak to Żyd Mardocheusz i&nbsp;królowa Estera ustanowili je i&nbsp;jak zobowiązali samych siebie i&nbsp;swoje potomstwo, na pamiątkę postu i&nbsp;ich lamentacji.</p>
<p class="BibleIndent" id="BG-9_32"><sup>9.32</sup>&nbsp;Nakaz Estery potwierdził ustawę dotyczącą tych <i>dni</i> Purim i&nbsp;zostało to zapisane <i>w</i> księdze.</p>
<h3 class="sigil_not_in_toc"><a href="../Text/PL-17.xhtml">Księga Estery 10</a></h3>
<p class="BibleIndent" id="BG-10_1"><sup>10.1</sup>&nbsp;Potem król Aswerus nałożył podatek na <i>swoją</i> ziemię i&nbsp;na wyspy morskie.</p>
<p class="BibleIndent" id="BG-10_2"><sup>10.2</sup>&nbsp;A wszystkie dzieła jego potęgi i&nbsp;mocy oraz opis wielkości Mardocheusza, którą wyróżnił go król, czy nie są zapisane w&nbsp;księgach kronik królów Medii i&nbsp;Persji?</p>
<p class="BibleIndent" id="BG-10_3"><sup>10.3</sup>&nbsp;Żyd Mardocheusz <i>był</i> bowiem drugi po królu Aswerusie, wielki w&nbsp;oczach Żydów i&nbsp;cieszący się uznaniem wśród wielu swoich braci, troszczył się o&nbsp;dobro swego ludu i&nbsp;głosił pokój całemu swemu ludowi.</p>
</div>
</body>
</html>