<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>List Jakuba</title>
  
<link href="../Styles/style.css" type="text/css" rel="stylesheet"/>
</head>

<body xml:lang="PL">
<h2><a href="../Text/TOC.xhtml">List Jakuba</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-59.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-59.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-59.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-59.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-59.xhtml#BG-5_1">[&nbsp;05&nbsp;]</a></span></p>
    
<h3 class="sigil_not_in_toc"><a href="../Text/PL-59.xhtml">List Jakuba 1</a></h3>
<p class="BibleIndent" id="BG-1_1"><sup>1.1</sup>&nbsp;Jakub, sługa Boga i&nbsp;Pana Jezusa Chrystusa, <i>przesyła</i> pozdrowienia dwunastu pokoleniom, które są w&nbsp;rozproszeniu.</p>
<p class="BibleIndent" id="BG-1_2"><sup>1.2</sup>&nbsp;Poczytujcie to sobie za największą radość, moi bracia, gdy rozmaite próby przechodzicie;</p>
<p class="BibleIndent" id="BG-1_3"><sup>1.3</sup>&nbsp;Wiedząc, że doświadczenie waszej wiary wyrabia cierpliwość.</p>
<p class="BibleIndent" id="BG-1_4"><sup>1.4</sup>&nbsp;Cierpliwość zaś niech dopełni swego dzieła, abyście byli doskonali i&nbsp;zupełni, niemający żadnych braków.</p>
<p class="BibleIndent" id="BG-1_5"><sup>1.5</sup>&nbsp;A jeśli komuś z&nbsp;was brakuje mądrości, niech prosi Boga, który daje wszystkim obficie i&nbsp;bez wypominania, a&nbsp;będzie mu dana.</p>
<p class="BibleIndent" id="BG-1_6"><sup>1.6</sup>&nbsp;Ale niech prosi z&nbsp;wiarą, bez powątpiewania. Kto bowiem wątpi, podobny jest do fali morskiej pędzonej przez wiatr i&nbsp;miotanej <i>tu</i> <i>i</i> <i>tam</i>.</p>
<p class="BibleIndent" id="BG-1_7"><sup>1.7</sup>&nbsp;Człowiek taki niech nie myśli, że coś otrzyma od Pana.</p>
<p class="BibleIndent" id="BG-1_8"><sup>1.8</sup>&nbsp;Człowiek umysłu dwoistego <i>jest</i> niestały we wszystkich swoich drogach.</p>
<p class="BibleIndent" id="BG-1_9"><sup>1.9</sup>&nbsp;Niech ubogi brat chlubi się ze swojego wywyższenia;</p>
<p class="BibleIndent" id="BG-1_10"><sup>1.10</sup>&nbsp;A bogaty ze swego poniżenia, bo przeminie jak kwiat trawy.</p>
<p class="BibleIndent" id="BG-1_11"><sup>1.11</sup>&nbsp;<i>Jak</i> bowiem wzeszło palące słońce, wysuszyło trawę, a&nbsp;kwiat jej opadł i&nbsp;zginęło piękno jego wyglądu, tak też bogaty zmarnieje na swoich drogach.</p>
<p class="BibleIndent" id="BG-1_12"><sup>1.12</sup>&nbsp;Błogosławiony człowiek, który znosi próbę, bo gdy zostanie wypróbowany, otrzyma koronę życia, którą obiecał Pan tym, którzy go miłują.</p>
<p class="BibleIndent" id="BG-1_13"><sup>1.13</sup>&nbsp;Niech nikt, gdy jest kuszony, nie mówi: Jestem kuszony przez Boga. Bóg bowiem nie może być kuszony do złego ani sam nikogo nie kusi.</p>
<p class="BibleIndent" id="BG-1_14"><sup>1.14</sup>&nbsp;Lecz każdy jest kuszony przez własną pożądliwość, która go pociąga i&nbsp;nęci.</p>
<p class="BibleIndent" id="BG-1_15"><sup>1.15</sup>&nbsp;Następnie pożądliwość, gdy pocznie, rodzi grzech, a&nbsp;grzech, gdy będzie wykonany, rodzi śmierć.</p>
<p class="BibleIndent" id="BG-1_16"><sup>1.16</sup>&nbsp;Nie błądźcie, moi umiłowani bracia!</p>
<p class="BibleIndent" id="BG-1_17"><sup>1.17</sup>&nbsp;Wszelki dar dobry i&nbsp;wszelki dar doskonały pochodzi z&nbsp;góry i&nbsp;zstępuje od Ojca światłości, u&nbsp;którego nie ma zmiany ani cienia zmienności.</p>
<p class="BibleIndent" id="BG-1_18"><sup>1.18</sup>&nbsp;Ze swojej woli zrodził nas słowem prawdy, abyśmy byli jakby pierwocinami jego stworzeń.</p>
<p class="BibleIndent" id="BG-1_19"><sup>1.19</sup>&nbsp;Tak więc, moi umiłowani bracia, niech każdy człowiek będzie skory do słuchania, nieskory do mówienia <i>i</i> nieskory do gniewu.</p>
<p class="BibleIndent" id="BG-1_20"><sup>1.20</sup>&nbsp;Gniew bowiem człowieka nie wykonuje sprawiedliwości Bożej.</p>
<p class="BibleIndent" id="BG-1_21"><sup>1.21</sup>&nbsp;Odrzućcie więc wszelką plugawość oraz bezmiar zła i&nbsp;z&nbsp;łagodnością przyjmijcie zaszczepione <i>w</i> <i>was</i> słowo, które może zbawić wasze dusze.</p>
<p class="BibleIndent" id="BG-1_22"><sup>1.22</sup>&nbsp;Bądźcie więc wykonawcami słowa, a&nbsp;nie tylko słuchaczami, oszukującymi samych siebie.</p>
<p class="BibleIndent" id="BG-1_23"><sup>1.23</sup>&nbsp;Jeśli bowiem ktoś jest słuchaczem słowa, a&nbsp;nie wykonawcą, podobny jest do człowieka, który przygląda się w&nbsp;lustrze swemu naturalnemu obliczu.</p>
<p class="BibleIndent" id="BG-1_24"><sup>1.24</sup>&nbsp;Bo przyjrzał się sobie, odszedł i&nbsp;zaraz zapomniał, jakim był.</p>
<p class="BibleIndent" id="BG-1_25"><sup>1.25</sup>&nbsp;Lecz kto wpatruje się w&nbsp;doskonałe prawo wolności i&nbsp;trwa <i>w</i> <i>nim</i>, nie jest słuchaczem, który zapomina, lecz wykonawcą dzieła, ten będzie błogosławiony w&nbsp;swoim działaniu.</p>
<p class="BibleIndent" id="BG-1_26"><sup>1.26</sup>&nbsp;Jeśli ktoś wśród was sądzi, że jest pobożny, a&nbsp;nie powściąga swego języka, lecz oszukuje swe serce, tego pobożność jest próżna.</p>
<p class="BibleIndent" id="BG-1_27"><sup>1.27</sup>&nbsp;Czysta i&nbsp;nieskalana pobożność u&nbsp;Boga i&nbsp;Ojca polega na tym, aby przychodzić z&nbsp;pomocą sierotom i&nbsp;wdowom w&nbsp;ich utrapieniu <i>i</i> zachować samego siebie nieskażonym przez świat.</p>
<h3 class="sigil_not_in_toc"><a href="../Text/PL-59.xhtml">List Jakuba 2</a></h3>
<p class="BibleIndent" id="BG-2_1"><sup>2.1</sup>&nbsp;Bracia moi, niech wiara naszego Pana Jezusa Chrystusa, <i>Pana</i> chwały, będzie wolna od względu na osobę.</p>
<p class="BibleIndent" id="BG-2_2"><sup>2.2</sup>&nbsp;Gdyby bowiem na wasze zgromadzenie przyszedł człowiek ze złotym pierścieniem i&nbsp;we wspaniałej szacie i&nbsp;przyszedłby też ubogi w&nbsp;nędznym stroju;</p>
<p class="BibleIndent" id="BG-2_3"><sup>2.3</sup>&nbsp;A wy zwrócicie oczy na tego, który ma wspaniałą szatę i&nbsp;powiecie: Ty usiądź tu w&nbsp;zaszczytnym miejscu, do ubogiego zaś powiecie: Ty stań tam lub usiądź tu u&nbsp;mego podnóżka;</p>
<p class="BibleIndent" id="BG-2_4"><sup>2.4</sup>&nbsp;To czy nie czynicie różnicy między sobą i&nbsp;nie stajecie się sędziami o&nbsp;przewrotnych myślach?</p>
<p class="BibleIndent" id="BG-2_5"><sup>2.5</sup>&nbsp;Posłuchajcie, moi umiłowani bracia: Czyż Bóg nie wybrał ubogich tego świata, <i>aby</i> <i>byli</i> bogatymi w&nbsp;wierze i&nbsp;dziedzicami królestwa, które obiecał tym, którzy go miłują?</p>
<p class="BibleIndent" id="BG-2_6"><sup>2.6</sup>&nbsp;Lecz wy wzgardziliście ubogim. Czyż to nie bogaci was uciskają i&nbsp;nie oni ciągną was do sądów?</p>
<p class="BibleIndent" id="BG-2_7"><sup>2.7</sup>&nbsp;Czyż nie oni bluźnią zaszczytnemu imieniu, od którego jesteście nazwani?</p>
<p class="BibleIndent" id="BG-2_8"><sup>2.8</sup>&nbsp;A jeśli wypełniacie królewskie prawo zgodnie z&nbsp;Pismem: Będziesz miłował swego bliźniego jak samego siebie, dobrze czynicie.</p>
<p class="BibleIndent" id="BG-2_9"><sup>2.9</sup>&nbsp;Lecz jeśli macie wzgląd na osobę, popełniacie grzech <i>i</i> jesteście osądzeni przez prawo jako przestępcy.</p>
<p class="BibleIndent" id="BG-2_10"><sup>2.10</sup>&nbsp;Kto bowiem przestrzega całego prawa, a&nbsp;przekroczy jedno <i>przykazanie</i>, staje się winnym wszystkich.</p>
<p class="BibleIndent" id="BG-2_11"><sup>2.11</sup>&nbsp;Bo <i>ten</i>, który powiedział: Nie będziesz cudzołożył, powiedział też: Nie będziesz zabijał. Jeżeli więc nie cudzołożysz, ale zabijasz, jesteś przestępcą prawa.</p>
<p class="BibleIndent" id="BG-2_12"><sup>2.12</sup>&nbsp;Tak mówcie i&nbsp;tak czyńcie, jak ci, którzy mają być sądzeni przez prawo wolności.</p>
<p class="BibleIndent" id="BG-2_13"><sup>2.13</sup>&nbsp;Sąd bowiem bez miłosierdzia <i>odbędzie</i> <i>się</i> nad tym, który nie czynił miłosierdzia, a&nbsp;miłosierdzie chlubi się przeciwko sądowi.</p>
<p class="BibleIndent" id="BG-2_14"><sup>2.14</sup>&nbsp;Jaki z&nbsp;tego pożytek, moi bracia, jeśli ktoś mówi, że ma wiarę, a&nbsp;nie ma uczynków? Czy wiara może go zbawić?</p>
<p class="BibleIndent" id="BG-2_15"><sup>2.15</sup>&nbsp;Gdyby brat albo siostra nie mieli się w&nbsp;co ubrać i&nbsp;brakowałoby im codziennego pożywienia;</p>
<p class="BibleIndent" id="BG-2_16"><sup>2.16</sup>&nbsp;A ktoś z&nbsp;was powiedziałby im: Idźcie w&nbsp;pokoju, ogrzejcie się i&nbsp;najedzcie, a&nbsp;nie dalibyście im tego, czego potrzebuje ciało, jaki z&nbsp;tego pożytek?</p>
<p class="BibleIndent" id="BG-2_17"><sup>2.17</sup>&nbsp;Tak i&nbsp;wiara, jeśli nie ma uczynków, martwa jest sama w&nbsp;sobie.</p>
<p class="BibleIndent" id="BG-2_18"><sup>2.18</sup>&nbsp;Lecz ktoś może powiedzieć: Ty masz wiarę, a&nbsp;ja mam uczynki; pokaż mi swoją wiarę bez twoich uczynków, a&nbsp;ja ci pokażę swoją wiarę z&nbsp;moich uczynków.</p>
<p class="BibleIndent" id="BG-2_19"><sup>2.19</sup>&nbsp;Ty wierzysz, że jest jeden Bóg, i&nbsp;dobrze czynisz. Demony także wierzą i&nbsp;drżą.</p>
<p class="BibleIndent" id="BG-2_20"><sup>2.20</sup>&nbsp;Czy chcesz się przekonać, marny człowieku, że wiara bez uczynków jest martwa?</p>
<p class="BibleIndent" id="BG-2_21"><sup>2.21</sup>&nbsp;Czy Abraham, nasz ojciec, nie został usprawiedliwiony z&nbsp;uczynków, gdy ofiarował Izaaka, swego syna, na ołtarzu?</p>
<p class="BibleIndent" id="BG-2_22"><sup>2.22</sup>&nbsp;Widzisz, że wiara współdziałała z&nbsp;jego uczynkami i&nbsp;przez uczynki wiara stała się doskonała.</p>
<p class="BibleIndent" id="BG-2_23"><sup>2.23</sup>&nbsp;I tak wypełniło się Pismo, które mówi: Uwierzył Abraham Bogu i&nbsp;poczytano mu to za sprawiedliwość, i&nbsp;został nazwany przyjacielem Boga.</p>
<p class="BibleIndent" id="BG-2_24"><sup>2.24</sup>&nbsp;Widzicie więc, że człowiek zostaje usprawiedliwiony z&nbsp;uczynków, a&nbsp;nie tylko z&nbsp;wiary.</p>
<p class="BibleIndent" id="BG-2_25"><sup>2.25</sup>&nbsp;Podobnie i&nbsp;nierządnica Rachab, czy nie z&nbsp;uczynków została usprawiedliwiona, gdy przyjęła wysłanników i&nbsp;wypuściła <i>ich</i> inną drogą?</p>
<p class="BibleIndent" id="BG-2_26"><sup>2.26</sup>&nbsp;Jak bowiem ciało bez ducha jest martwe, tak i&nbsp;wiara bez uczynków jest martwa.</p>
<h3 class="sigil_not_in_toc"><a href="../Text/PL-59.xhtml">List Jakuba 3</a></h3>
<p class="BibleIndent" id="BG-3_1"><sup>3.1</sup>&nbsp;Niech niewielu z&nbsp;was zostaje nauczycielami, moi bracia, gdyż wiecie, że czeka nas surowszy sąd.</p>
<p class="BibleIndent" id="BG-3_2"><sup>3.2</sup>&nbsp;Wszyscy bowiem w&nbsp;wielu <i>sprawach</i> upadamy. Jeśli ktoś nie upada w&nbsp;mowie, jest człowiekiem doskonałym, który też może utrzymać na wodzy całe ciało.</p>
<p class="BibleIndent" id="BG-3_3"><sup>3.3</sup>&nbsp;Oto koniom wkładamy wędzidła do pysków, aby były nam posłuszne, i&nbsp;kierujemy całym ich ciałem.</p>
<p class="BibleIndent" id="BG-3_4"><sup>3.4</sup>&nbsp;Podobnie i&nbsp;statki, choć są tak wielkie i&nbsp;pędzone gwałtownymi wichrami, jednak za pomocą niewielkiego steru są kierowane tam, dokąd chce sternik.</p>
<p class="BibleIndent" id="BG-3_5"><sup>3.5</sup>&nbsp;Tak też język jest małym organem, lecz bardzo się przechwala. Jakże wielki las zapala mały ogień!</p>
<p class="BibleIndent" id="BG-3_6"><sup>3.6</sup>&nbsp;Język też <i>jest</i> ogniem i&nbsp;światem nieprawości. Język jest tak ułożony wśród naszych członków, że kala całe ciało i&nbsp;rozpala bieg życia, i&nbsp;jest zapalony przez ogień piekielny.</p>
<p class="BibleIndent" id="BG-3_7"><sup>3.7</sup>&nbsp;Wszelki bowiem rodzaj dzikich zwierząt, ptaków, gadów i&nbsp;morskich <i>stworzeń</i> można ujarzmić i&nbsp;zostaje ujarzmiony przez człowieka.</p>
<p class="BibleIndent" id="BG-3_8"><sup>3.8</sup>&nbsp;Natomiast nikt z&nbsp;ludzi nie może ujarzmić języka. Jest to nieokiełznane zło, pełne śmiercionośnego jadu.</p>
<p class="BibleIndent" id="BG-3_9"><sup>3.9</sup>&nbsp;Nim błogosławimy Boga i&nbsp;Ojca i&nbsp;nim przeklinamy ludzi stworzonych na podobieństwo Boga.</p>
<p class="BibleIndent" id="BG-3_10"><sup>3.10</sup>&nbsp;Z tych samych ust wychodzi błogosławieństwo i&nbsp;przekleństwo. Tak być nie powinno, moi bracia.</p>
<p class="BibleIndent" id="BG-3_11"><sup>3.11</sup>&nbsp;Czy źródło z&nbsp;tej samej szczeliny tryska <i>wodą</i> słodką i&nbsp;gorzką?</p>
<p class="BibleIndent" id="BG-3_12"><sup>3.12</sup>&nbsp;Czy może, moi bracia, drzewo figowe rodzić oliwki albo winorośl figi? Tak też żadne źródło nie może wydać słonej i&nbsp;słodkiej wody.</p>
<p class="BibleIndent" id="BG-3_13"><sup>3.13</sup>&nbsp;Kto wśród was jest mądry i&nbsp;rozumny? Niech pokaże dobrym postępowaniem swoje uczynki z&nbsp;łagodnością <i>właściwą</i> mądrości.</p>
<p class="BibleIndent" id="BG-3_14"><sup>3.14</sup>&nbsp;Jeśli jednak macie w&nbsp;waszym sercu gorzką zazdrość i&nbsp;kłótliwość, to nie przechwalajcie się i&nbsp;nie kłamcie wbrew prawdzie.</p>
<p class="BibleIndent" id="BG-3_15"><sup>3.15</sup>&nbsp;Nie jest to mądrość zstępująca z&nbsp;góry, lecz ziemska, zmysłowa, diabelska.</p>
<p class="BibleIndent" id="BG-3_16"><sup>3.16</sup>&nbsp;Gdzie bowiem jest zazdrość i&nbsp;kłótliwość, tam <i>też</i> niepokój i&nbsp;wszelki zły czyn.</p>
<p class="BibleIndent" id="BG-3_17"><sup>3.17</sup>&nbsp;Mądrość zaś, która <i>jest</i> z&nbsp;góry, jest przede wszystkim czysta, następnie pokojowo usposobiona, łagodna, ustępliwa, pełna miłosierdzia i&nbsp;dobrych owoców, bezstronna i&nbsp;nieobłudna.</p>
<p class="BibleIndent" id="BG-3_18"><sup>3.18</sup>&nbsp;A owoc sprawiedliwości jest siany w&nbsp;pokoju przez tych, którzy czynią pokój.</p>
<h3 class="sigil_not_in_toc"><a href="../Text/PL-59.xhtml">List Jakuba 4</a></h3>
<p class="BibleIndent" id="BG-4_1"><sup>4.1</sup>&nbsp;Skąd wojny i&nbsp;walki wśród was? Czy nie z&nbsp;waszych żądz, które toczą bój w&nbsp;waszych członkach?</p>
<p class="BibleIndent" id="BG-4_2"><sup>4.2</sup>&nbsp;Pożądacie, a&nbsp;nie macie, zabijacie i&nbsp;zazdrościcie, a&nbsp;nie możecie osiągnąć. Toczycie wojny i&nbsp;walki, a&nbsp;nie macie, bo nie prosicie.</p>
<p class="BibleIndent" id="BG-4_3"><sup>4.3</sup>&nbsp;Prosicie, a&nbsp;nie otrzymujecie, dlatego że źle prosicie, chcąc tym zaspokoić wasze żądze.</p>
<p class="BibleIndent" id="BG-4_4"><sup>4.4</sup>&nbsp;Cudzołożnicy i&nbsp;cudzołożnice, czy nie wiecie, że przyjaźń ze światem jest nieprzyjaźnią z&nbsp;Bogiem? Jeśli więc ktoś chce być przyjacielem świata, staje się nieprzyjacielem Boga.</p>
<p class="BibleIndent" id="BG-4_5"><sup>4.5</sup>&nbsp;Czy sądzicie, że na próżno Pismo mówi: Duch, który w&nbsp;nas mieszka, zazdrośnie pożąda?</p>
<p class="BibleIndent" id="BG-4_6"><sup>4.6</sup>&nbsp;Większą zaś daje łaskę, bo mówi: Bóg sprzeciwia się pysznym, a&nbsp;pokornym daje łaskę.</p>
<p class="BibleIndent" id="BG-4_7"><sup>4.7</sup>&nbsp;Poddajcie się więc Bogu, przeciwstawcie się diabłu, a&nbsp;ucieknie od was.</p>
<p class="BibleIndent" id="BG-4_8"><sup>4.8</sup>&nbsp;Zbliżcie się do Boga, a&nbsp;on zbliży się do was. Obmyjcie ręce, grzesznicy, i&nbsp;oczyśćcie serca, ludzie umysłu dwoistego.</p>
<p class="BibleIndent" id="BG-4_9"><sup>4.9</sup>&nbsp;Ubolewajcie, smućcie się i&nbsp;płaczcie. Wasz śmiech niech się obróci w&nbsp;smutek, a&nbsp;radość w&nbsp;przygnębienie.</p>
<p class="BibleIndent" id="BG-4_10"><sup>4.10</sup>&nbsp;Uniżcie się przed Panem, a&nbsp;on was wywyższy.</p>
<p class="BibleIndent" id="BG-4_11"><sup>4.11</sup>&nbsp;Nie obmawiajcie jedni drugich, bracia. Kto obmawia brata i&nbsp;osądza brata, obmawia prawo i&nbsp;osądza prawo. Jeśli zaś osądzasz prawo, nie jesteś wykonawcą prawa, lecz sędzią.</p>
<p class="BibleIndent" id="BG-4_12"><sup>4.12</sup>&nbsp;Jeden jest prawodawca, który ma moc zbawić i&nbsp;zatracić. A&nbsp;ty kim jesteś, że osądzasz drugiego?</p>
<p class="BibleIndent" id="BG-4_13"><sup>4.13</sup>&nbsp;A teraz wy, którzy mówicie: Dziś albo jutro udamy się do tego miasta i&nbsp;zatrzymamy się tam przez rok, będziemy handlować i&nbsp;osiągniemy zyski;</p>
<p class="BibleIndent" id="BG-4_14"><sup>4.14</sup>&nbsp;Wy, którzy nie wiecie, co jutro <i>będzie</i>. Bo czymże jest wasze życie? Doprawdy jest parą, która pojawia się na krótko, a&nbsp;potem znika.</p>
<p class="BibleIndent" id="BG-4_15"><sup>4.15</sup>&nbsp;Zamiast tego powinniście mówić: Jeżeli Pan zechce i&nbsp;będziemy żyli, zrobimy to lub owo.</p>
<p class="BibleIndent" id="BG-4_16"><sup>4.16</sup>&nbsp;Teraz zaś przechwalacie się w&nbsp;waszej pysze. Wszelkie takie przechwalanie się jest złe.</p>
<p class="BibleIndent" id="BG-4_17"><sup>4.17</sup>&nbsp;Kto więc umie dobrze czynić, a&nbsp;nie czyni, popełnia grzech.</p>
<h3 class="sigil_not_in_toc"><a href="../Text/PL-59.xhtml">List Jakuba 5</a></h3>
<p class="BibleIndent" id="BG-5_1"><sup>5.1</sup>&nbsp;A teraz wy, bogacze, płaczcie, zawodząc nad nieszczęściami, które na was przyjdą.</p>
<p class="BibleIndent" id="BG-5_2"><sup>5.2</sup>&nbsp;Wasze bogactwo zgniło, a&nbsp;wasze szaty zjadły mole.</p>
<p class="BibleIndent" id="BG-5_3"><sup>5.3</sup>&nbsp;Wasze złoto i&nbsp;srebro zardzewiało, a&nbsp;ich rdza będzie świadczyła przeciwko wam i&nbsp;strawi wasze ciała jak ogień. Nagromadziliście skarby na ostatnie dni.</p>
<p class="BibleIndent" id="BG-5_4"><sup>5.4</sup>&nbsp;Oto zapłata robotników, którzy żęli wasze pola, zatrzymana przez was, krzyczy, a&nbsp;krzyk żniwiarzy doszedł do uszu Pana zastępów.</p>
<p class="BibleIndent" id="BG-5_5"><sup>5.5</sup>&nbsp;Żyliście w&nbsp;rozkoszach i&nbsp;zbytku na ziemi, utuczyliście wasze serca jak na dzień rzezi.</p>
<p class="BibleIndent" id="BG-5_6"><sup>5.6</sup>&nbsp;Skazaliście i&nbsp;zabiliście sprawiedliwego, a&nbsp;on nie stawia wam oporu.</p>
<p class="BibleIndent" id="BG-5_7"><sup>5.7</sup>&nbsp;Bądźcie więc cierpliwi, bracia, aż do przyjścia Pana. Oto rolnik cierpliwie czeka na cenny plon ziemi, dopóki nie spadnie deszcz wczesny i&nbsp;późny.</p>
<p class="BibleIndent" id="BG-5_8"><sup>5.8</sup>&nbsp;Bądźcie i&nbsp;wy cierpliwi <i>i</i> umacniajcie swoje serca, bo przyjście Pana jest bliskie.</p>
<p class="BibleIndent" id="BG-5_9"><sup>5.9</sup>&nbsp;Bracia, nie narzekajcie jedni na drugich, abyście nie zostali osądzeni. Oto sędzia stoi przed drzwiami.</p>
<p class="BibleIndent" id="BG-5_10"><sup>5.10</sup>&nbsp;Weźcie za przykład, moi bracia, utrapienia i&nbsp;cierpliwość proroków, którzy mówili w&nbsp;imieniu Pana.</p>
<p class="BibleIndent" id="BG-5_11"><sup>5.11</sup>&nbsp;Oto za błogosławionych uważamy tych, którzy wytrwali. Słyszeliście o&nbsp;cierpliwości Hioba i&nbsp;widzieliście koniec <i>przygotowany</i> <i>przez</i> Pana, że Pan jest pełen litości i&nbsp;miłosierdzia.</p>
<p class="BibleIndent" id="BG-5_12"><sup>5.12</sup>&nbsp;A przede wszystkim, moi bracia, nie przysięgajcie ani na niebo, ani na ziemię, ani nie <i>składajcie</i> żadnej innej przysięgi. Lecz niech wasze „tak” będzie „tak”, a&nbsp;„nie” niech będzie „nie”, abyście nie byli sądzeni.</p>
<p class="BibleIndent" id="BG-5_13"><sup>5.13</sup>&nbsp;Cierpi ktoś wśród was? Niech się modli. Raduje się ktoś? Niech śpiewa.</p>
<p class="BibleIndent" id="BG-5_14"><sup>5.14</sup>&nbsp;Choruje ktoś wśród was? Niech przywoła starszych kościoła i&nbsp;niech się modlą nad nim, namaszczając go olejem w&nbsp;imię Pana.</p>
<p class="BibleIndent" id="BG-5_15"><sup>5.15</sup>&nbsp;A modlitwa wiary uzdrowi chorego i&nbsp;Pan go podźwignie. Jeśli zaś popełnił grzechy, będą mu przebaczone.</p>
<p class="BibleIndent" id="BG-5_16"><sup>5.16</sup>&nbsp;Wyznawajcie sobie nawzajem upadki i&nbsp;módlcie się jedni za drugich, abyście byli uzdrowieni. Wiele może usilna modlitwa sprawiedliwego.</p>
<p class="BibleIndent" id="BG-5_17"><sup>5.17</sup>&nbsp;Eliasz był człowiekiem podlegającym tym samym doznaniom co my i&nbsp;modlił się gorliwie, żeby nie padał deszcz, i&nbsp;nie spadł deszcz na ziemię przez trzy lata i&nbsp;sześć miesięcy.</p>
<p class="BibleIndent" id="BG-5_18"><sup>5.18</sup>&nbsp;Potem znowu się modlił i&nbsp;niebo spuściło deszcz, i&nbsp;ziemia wydała swój plon.</p>
<p class="BibleIndent" id="BG-5_19"><sup>5.19</sup>&nbsp;Bracia, jeśli ktoś z&nbsp;was zejdzie z&nbsp;drogi prawdy, a&nbsp;ktoś go nawróci;</p>
<p class="BibleIndent" id="BG-5_20"><sup>5.20</sup>&nbsp;Niech wie, że kto nawróci grzesznika z&nbsp;jego błędnej drogi, wybawi duszę od śmierci i&nbsp;zakryje mnóstwo grzechów.</p>
</div>
</body>
</html>