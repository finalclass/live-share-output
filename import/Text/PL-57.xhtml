<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>List do Filemona</title>
  
<link href="../Styles/style.css" type="text/css" rel="stylesheet"/>
</head>

<body xml:lang="PL">
<h2><a href="../Text/TOC.xhtml">List do Filemona</a></h2>
<div class="WordSection1"> 
<h3 class="sigil_not_in_toc">List do Filemona 1</h3>
<p class="BibleIndent" id="BG-1_1"><sup>1.1</sup>&nbsp;Paweł, więzień Chrystusa Jezusa, i&nbsp;Tymoteusz, brat, do umiłowanego Filemona, naszego współpracownika;</p>
<p class="BibleIndent" id="BG-1_2"><sup>1.2</sup>&nbsp;Do <i>naszej</i> umiłowanej Apfii, do Archipa, naszego współbojownika i&nbsp;do kościoła, który jest w&nbsp;twoim domu.</p>
<p class="BibleIndent" id="BG-1_3"><sup>1.3</sup>&nbsp;Łaska wam i&nbsp;pokój od Boga, naszego Ojca, i&nbsp;Pana Jezusa Chrystusa.</p>
<p class="BibleIndent" id="BG-1_4"><sup>1.4</sup>&nbsp;Dziękuję mojemu Bogu, zawsze wzmiankę czyniąc o&nbsp;tobie w&nbsp;moich modlitwach;</p>
<p class="BibleIndent" id="BG-1_5"><sup>1.5</sup>&nbsp;Słysząc o&nbsp;twojej miłości i&nbsp;wierze, którą masz względem Pana Jezusa i&nbsp;względem wszystkich świętych;</p>
<p class="BibleIndent" id="BG-1_6"><sup>1.6</sup>&nbsp;<i>Modlę</i> <i>się</i>, aby udzielenie twojej wiary doprowadziło do poznania wszelkiego dobra, które jest w&nbsp;was przez Chrystusa Jezusa.</p>
<p class="BibleIndent" id="BG-1_7"><sup>1.7</sup>&nbsp;Mamy bowiem wielką radość i&nbsp;pociechę z&nbsp;powodu twojej miłości, bracie, gdyż przez ciebie serca świętych zostały pokrzepione.</p>
<p class="BibleIndent" id="BG-1_8"><sup>1.8</sup>&nbsp;Dlatego, chociaż mogę śmiało w&nbsp;Chrystusie nakazać ci, co należy <i>czynić</i>;</p>
<p class="BibleIndent" id="BG-1_9"><sup>1.9</sup>&nbsp;To <i>jednak</i> ze względu na miłość raczej proszę, będąc tym, kim jestem –&nbsp;Pawłem, starcem, a&nbsp;teraz i&nbsp;więźniem Jezusa Chrystusa;</p>
<p class="BibleIndent" id="BG-1_10"><sup>1.10</sup>&nbsp;Proszę cię za moim synem, Onezymem, którego zrodziłem w&nbsp;moich więzach;</p>
<p class="BibleIndent" id="BG-1_11"><sup>1.11</sup>&nbsp;Który niegdyś był dla ciebie nieużyteczny, ale teraz dla ciebie i&nbsp;dla mnie jest bardzo użyteczny.</p>
<p class="BibleIndent" id="BG-1_12"><sup>1.12</sup>&nbsp;Jego odsyłam, przyjmij go więc jak moje serce.</p>
<p class="BibleIndent" id="BG-1_13"><sup>1.13</sup>&nbsp;Zamierzałem go przy sobie zatrzymać, aby zamiast ciebie posługiwał mi w&nbsp;więzach ewangelii.</p>
<p class="BibleIndent" id="BG-1_14"><sup>1.14</sup>&nbsp;Lecz bez twojej zgody nie chciałem nic czynić, aby twój dobry <i>uczynek</i> nie był jakby z&nbsp;przymusu, ale z&nbsp;własnej woli.</p>
<p class="BibleIndent" id="BG-1_15"><sup>1.15</sup>&nbsp;Może bowiem dlatego oddalił się na chwilę <i>od</i> <i>ciebie</i>, abyś go odzyskał na zawsze;</p>
<p class="BibleIndent" id="BG-1_16"><sup>1.16</sup>&nbsp;Już nie jako sługę, lecz więcej niż sługę, <i>jako</i> brata umiłowanego, zwłaszcza <i>dla</i> mnie, a&nbsp;tym bardziej dla ciebie, i&nbsp;w&nbsp;ciele, i&nbsp;w&nbsp;Panu.</p>
<p class="BibleIndent" id="BG-1_17"><sup>1.17</sup>&nbsp;Jeżeli więc masz mnie za przyjaciela, przyjmij go jak mnie.</p>
<p class="BibleIndent" id="BG-1_18"><sup>1.18</sup>&nbsp;A jeśli wyrządził ci jakąś szkodę albo <i>jest</i> ci coś winien, policz to na mój rachunek.</p>
<p class="BibleIndent" id="BG-1_19"><sup>1.19</sup>&nbsp;Ja, Paweł, napisałem własnoręcznie, ja zapłacę, by nie mówić już o&nbsp;tym, że jesteś mi winien samego siebie.</p>
<p class="BibleIndent" id="BG-1_20"><sup>1.20</sup>&nbsp;Tak, bracie, niech ja dzięki tobie doznam radości w&nbsp;Panu, pokrzep moje serce w&nbsp;Panu.</p>
<p class="BibleIndent" id="BG-1_21"><sup>1.21</sup>&nbsp;Napisałem ci, będąc pewny twego posłuszeństwa, wiedząc, że uczynisz nawet więcej, niż mówię.</p>
<p class="BibleIndent" id="BG-1_22"><sup>1.22</sup>&nbsp;A zarazem przygotuj mi też gościnę; mam bowiem ufność, że dzięki waszym modlitwom będę wam oddany.</p>
<p class="BibleIndent" id="BG-1_23"><sup>1.23</sup>&nbsp;Pozdrawiają cię Epafras, mój współwięzień w&nbsp;Chrystusie Jezusie;</p>
<p class="BibleIndent" id="BG-1_24"><sup>1.24</sup>&nbsp;Marek, Arystarch, Demas, Łukasz –&nbsp;moi współpracownicy.</p>
<p class="BibleIndent" id="BG-1_25"><sup>1.25</sup>&nbsp;Łaska naszego Pana Jezusa Chrystusa <i>niech</i> <i>będzie</i> z&nbsp;waszym duchem. Amen.</p>
<p class="BiblieIndent"><i>List</i> <i>do</i> <i>Filemona</i> <i>napisany</i> <i>z</i> <i>Rzymu</i> <i>przez</i> <i>Onezyma</i>, <i>sługę.</i></p>
</div>
</body>
</html>