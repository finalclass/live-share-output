<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>List do Kolosan</title>
  
<link href="../Styles/style.css" type="text/css" rel="stylesheet"/>
</head>

<body xml:lang="PL">
<h2><a href="../Text/TOC.xhtml">List do Kolosan</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-51.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-51.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-51.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-51.xhtml#BG-4_1">[&nbsp;04&nbsp;]</a></span></p>
    
<h3 class="sigil_not_in_toc"><a href="../Text/PL-51.xhtml">Rozdział 1</a></h3>
<p class="BibleIndent" id="BG-1_1"><sup>1.1</sup>&nbsp;Paweł, apostoł Jezusa Chrystusa z&nbsp;woli Boga, i&nbsp;Tymoteusz, brat;</p>
<p class="BibleIndent" id="BG-1_2"><sup>1.2</sup>&nbsp;Do świętych i&nbsp;wiernych braci w&nbsp;Chrystusie Jezusie, którzy są w&nbsp;Kolosach. Łaska wam i&nbsp;pokój od Boga, naszego Ojca, i&nbsp;od Pana Jezusa Chrystusa.</p>
<p class="BibleIndent" id="BG-1_3"><sup>1.3</sup>&nbsp;Dziękujemy Bogu i&nbsp;Ojcu naszego Pana Jezusa Chrystusa, nieustannie modląc się za was;</p>
<p class="BibleIndent" id="BG-1_4"><sup>1.4</sup>&nbsp;Odkąd usłyszeliśmy o&nbsp;waszej wierze w&nbsp;Chrystusa Jezusa i&nbsp;o&nbsp;miłości względem wszystkich świętych;</p>
<p class="BibleIndent" id="BG-1_5"><sup>1.5</sup>&nbsp;Z powodu nadziei odłożonej dla was w&nbsp;niebie. O&nbsp;niej to przedtem słyszeliście w&nbsp;słowie prawdy ewangelii;</p>
<p class="BibleIndent" id="BG-1_6"><sup>1.6</sup>&nbsp;Która dotarła do was, jak i&nbsp;na cały świat, i&nbsp;wydaje owoc, tak jak u&nbsp;was od dnia, w&nbsp;którym usłyszeliście i&nbsp;poznaliście łaskę Boga w&nbsp;prawdzie;</p>
<p class="BibleIndent" id="BG-1_7"><sup>1.7</sup>&nbsp;Jak też nauczyliście się od naszego umiłowanego współsługi Epafrasa, który jest wiernym sługą Chrystusa dla was;</p>
<p class="BibleIndent" id="BG-1_8"><sup>1.8</sup>&nbsp;Który też oznajmił nam waszą miłość w&nbsp;Duchu.</p>
<p class="BibleIndent" id="BG-1_9"><sup>1.9</sup>&nbsp;Dlatego i&nbsp;my od tego dnia, w&nbsp;którym <i>to</i> usłyszeliśmy, nie przestajemy za was się modlić i&nbsp;prosić, abyście byli napełnieni poznaniem jego woli we wszelkiej mądrości i&nbsp;duchowym zrozumieniu;</p>
<p class="BibleIndent" id="BG-1_10"><sup>1.10</sup>&nbsp;Abyście postępowali w&nbsp;sposób godny Pana, by podobać <i>mu</i> się we wszystkim, w&nbsp;każdym dobrym uczynku wydając owoc i&nbsp;wzrastając w&nbsp;poznawaniu Boga;</p>
<p class="BibleIndent" id="BG-1_11"><sup>1.11</sup>&nbsp;Umocnieni wszelką mocą według jego chwalebnej potęgi, ku wszelkiej cierpliwości i&nbsp;wytrwałości z&nbsp;radością;</p>
<p class="BibleIndent" id="BG-1_12"><sup>1.12</sup>&nbsp;Dziękując Ojcu, który nas uzdolnił do uczestnictwa w&nbsp;dziedzictwie świętych w&nbsp;światłości;</p>
<p class="BibleIndent" id="BG-1_13"><sup>1.13</sup>&nbsp;Który nas wyrwał z&nbsp;mocy ciemności i&nbsp;przeniósł do królestwa swego umiłowanego Syna;</p>
<p class="BibleIndent" id="BG-1_14"><sup>1.14</sup>&nbsp;W którym mamy odkupienie przez jego krew, przebaczenie grzechów.</p>
<p class="BibleIndent" id="BG-1_15"><sup>1.15</sup>&nbsp;On jest obrazem Boga niewidzialnego <i>i</i> pierworodnym wszelkiego stworzenia.</p>
<p class="BibleIndent" id="BG-1_16"><sup>1.16</sup>&nbsp;Przez niego bowiem wszystko zostało stworzone, to, co w&nbsp;niebie i&nbsp;<i>to</i>, <i>co</i> na ziemi, <i>to</i>, <i>co</i> widzialne i&nbsp;<i>co</i> niewidzialne, czy trony, czy panowania, czy zwierzchności, czy władze. Wszystko przez niego i&nbsp;dla niego zostało stworzone.</p>
<p class="BibleIndent" id="BG-1_17"><sup>1.17</sup>&nbsp;On jest przed wszystkim i&nbsp;wszystko istnieje dzięki niemu.</p>
<p class="BibleIndent" id="BG-1_18"><sup>1.18</sup>&nbsp;On też jest głową ciała –&nbsp;kościoła; on jest początkiem <i>i</i> pierworodnym z&nbsp;umarłych, aby we wszystkim był pierwszy;</p>
<p class="BibleIndent" id="BG-1_19"><sup>1.19</sup>&nbsp;Ponieważ upodobał sobie <i>Ojciec</i>, aby w&nbsp;nim zamieszkała cała pełnia;</p>
<p class="BibleIndent" id="BG-1_20"><sup>1.20</sup>&nbsp;I żeby przez niego pojednał wszystko ze sobą, czyniąc pokój przez krew jego krzyża; przez niego, <i>mówię</i>, to, co jest na ziemi, jak i&nbsp;to, co jest w&nbsp;niebie.</p>
<p class="BibleIndent" id="BG-1_21"><sup>1.21</sup>&nbsp;I was, którzy kiedyś byliście obcymi i&nbsp;wrogami umysłem w&nbsp;niegodziwych uczynkach, teraz pojednał;</p>
<p class="BibleIndent" id="BG-1_22"><sup>1.22</sup>&nbsp;W jego doczesnym ciele przez śmierć, aby was przedstawić <i>jako</i> świętych, nieskalanych i&nbsp;nienagannych przed swoim obliczem;</p>
<p class="BibleIndent" id="BG-1_23"><sup>1.23</sup>&nbsp;Jeśli tylko trwacie w&nbsp;wierze, ugruntowani i&nbsp;utwierdzeni, niedający się odwieść od nadziei ewangelii, którą usłyszeliście, a&nbsp;która jest głoszona wszelkiemu stworzeniu pod niebem, której ja, Paweł, stałem się sługą;</p>
<p class="BibleIndent" id="BG-1_24"><sup>1.24</sup>&nbsp;Teraz raduję się w&nbsp;swoich cierpieniach dla was i&nbsp;tego, czego z&nbsp;udręk Chrystusa brakuje w&nbsp;moim ciele, dopełniam dla jego ciała, którym jest kościół.</p>
<p class="BibleIndent" id="BG-1_25"><sup>1.25</sup>&nbsp;Jego sługą stałem się zgodnie z&nbsp;zarządzeniem Boga, danym mi dla was, abym wypełnił słowo Boże;</p>
<p class="BibleIndent" id="BG-1_26"><sup>1.26</sup>&nbsp;Tajemnicę, która była ukryta od wieków i&nbsp;pokoleń, ale teraz została objawiona jego świętym;</p>
<p class="BibleIndent" id="BG-1_27"><sup>1.27</sup>&nbsp;Którym Bóg zechciał oznajmić, jakie jest wśród pogan bogactwo chwały tej tajemnicy, którą jest Chrystus w&nbsp;was, nadzieja chwały.</p>
<p class="BibleIndent" id="BG-1_28"><sup>1.28</sup>&nbsp;Jego to głosimy, napominając każdego człowieka i&nbsp;nauczając każdego człowieka we wszelkiej mądrości, aby każdego człowieka przedstawić doskonałym w&nbsp;Chrystusie Jezusie.</p>
<p class="BibleIndent" id="BG-1_29"><sup>1.29</sup>&nbsp;Nad tym też się trudzę, walcząc według jego mocy, która potężnie działa we mnie.</p>
<h3 class="sigil_not_in_toc"><a href="../Text/PL-51.xhtml">Rozdział 2</a></h3>
<p class="BibleIndent" id="BG-2_1"><sup>2.1</sup>&nbsp;Chcę bowiem, abyście wiedzieli, jak wielką walkę toczę o&nbsp;was, o&nbsp;tych, którzy są w&nbsp;Laodycei, i&nbsp;o&nbsp;tych wszystkich, którzy nie widzieli mego oblicza w&nbsp;ciele;</p>
<p class="BibleIndent" id="BG-2_2"><sup>2.2</sup>&nbsp;Aby ich serca były pocieszone, będąc zespolone w&nbsp;miłości, a&nbsp;to ku wszelkiemu bogactwu zupełnej pewności zrozumienia, ku poznaniu tajemnicy Boga, Ojca i&nbsp;Chrystusa;</p>
<p class="BibleIndent" id="BG-2_3"><sup>2.3</sup>&nbsp;W którym są ukryte wszystkie skarby mądrości i&nbsp;poznania.</p>
<p class="BibleIndent" id="BG-2_4"><sup>2.4</sup>&nbsp;A mówię to, aby was nikt nie zwodził podstępnymi słowami.</p>
<p class="BibleIndent" id="BG-2_5"><sup>2.5</sup>&nbsp;Choć bowiem ciałem jestem nieobecny, to jednak duchem jestem z&nbsp;wami i&nbsp;raduję się, widząc wasz porządek i&nbsp;stałość waszej wiary w&nbsp;Chrystusa.</p>
<p class="BibleIndent" id="BG-2_6"><sup>2.6</sup>&nbsp;Jak więc przyjęliście Pana Jezusa Chrystusa, tak w&nbsp;nim postępujcie;</p>
<p class="BibleIndent" id="BG-2_7"><sup>2.7</sup>&nbsp;Zakorzenieni i&nbsp;zbudowani na nim, i&nbsp;utwierdzeni w&nbsp;wierze, jak was nauczono, obfitując w&nbsp;niej z&nbsp;dziękczynieniem.</p>
<p class="BibleIndent" id="BG-2_8"><sup>2.8</sup>&nbsp;Uważajcie, żeby was ktoś nie obrócił na <i>własną</i> korzyść przez filozofię i&nbsp;próżne oszustwo, oparte na ludzkiej tradycji, na żywiołach świata, a&nbsp;nie na Chrystusie.</p>
<p class="BibleIndent" id="BG-2_9"><sup>2.9</sup>&nbsp;Gdyż w&nbsp;nim mieszka cieleśnie cała pełnia Bóstwa.</p>
<p class="BibleIndent" id="BG-2_10"><sup>2.10</sup>&nbsp;I jesteście dopełnieni w&nbsp;nim, który jest głową wszelkiej zwierzchności i&nbsp;władzy;</p>
<p class="BibleIndent" id="BG-2_11"><sup>2.11</sup>&nbsp;W nim też zostaliście obrzezani obrzezaniem nie ręką uczynionym, lecz obrzezaniem Chrystusa, przez zrzucenie grzesznego ciała doczesnego;</p>
<p class="BibleIndent" id="BG-2_12"><sup>2.12</sup>&nbsp;Pogrzebani z&nbsp;nim w&nbsp;chrzcie, w&nbsp;którym też razem z&nbsp;nim zostaliście wskrzeszeni przez wiarę, która jest działaniem Boga, który go wskrzesił z&nbsp;martwych.</p>
<p class="BibleIndent" id="BG-2_13"><sup>2.13</sup>&nbsp;I was, gdy byliście umarłymi w&nbsp;grzechach i&nbsp;w&nbsp;nieobrzezaniu waszego ciała, razem z&nbsp;nim ożywił, przebaczając wam wszystkie grzechy;</p>
<p class="BibleIndent" id="BG-2_14"><sup>2.14</sup>&nbsp;Wymazał obciążający nas wykaz <i>zawarty</i> w&nbsp;przepisach, który był przeciwko nam, i&nbsp;usunął go z&nbsp;drogi, przybiwszy do krzyża;</p>
<p class="BibleIndent" id="BG-2_15"><sup>2.15</sup>&nbsp;I rozbroiwszy zwierzchności i&nbsp;władze, jawnie wystawił je na pokaz, gdy przez niego odniósł triumf nad nimi.</p>
<p class="BibleIndent" id="BG-2_16"><sup>2.16</sup>&nbsp;Niech więc nikt was nie osądza z&nbsp;powodu jedzenia lub picia, co do święta, nowiu księżyca lub szabatów.</p>
<p class="BibleIndent" id="BG-2_17"><sup>2.17</sup>&nbsp;Są to cienie rzeczy przyszłych, ciało zaś jest Chrystusa.</p>
<p class="BibleIndent" id="BG-2_18"><sup>2.18</sup>&nbsp;Niech nikt, kto ma upodobanie w&nbsp;poniżaniu siebie i&nbsp;kulcie aniołów, nie pozbawia was nagrody, wdając się w&nbsp;to, czego nie widział, i&nbsp;pyszniąc się bezpodstawnie cielesnym sposobem myślenia;</p>
<p class="BibleIndent" id="BG-2_19"><sup>2.19</sup>&nbsp;A nie trzyma się głowy, z&nbsp;której całe ciało, odżywiane i&nbsp;wespół zespolone przez stawy i&nbsp;ścięgna, rośnie wzrostem Bożym.</p>
<p class="BibleIndent" id="BG-2_20"><sup>2.20</sup>&nbsp;Jeśli więc umarliście z&nbsp;Chrystusem dla żywiołów tego świata, to dlaczego –&nbsp;jakbyście jeszcze żyli dla świata –&nbsp;poddajecie się nakazom:</p>
<p class="BibleIndent" id="BG-2_21"><sup>2.21</sup>&nbsp;Nie dotykaj, nie kosztuj, nie ruszaj;</p>
<p class="BibleIndent" id="BG-2_22"><sup>2.22</sup>&nbsp;(To wszystko niszczeje przez używanie), według przykazań i&nbsp;nauk ludzkich?</p>
<p class="BibleIndent" id="BG-2_23"><sup>2.23</sup>&nbsp;Mają one pozór mądrości w&nbsp;religijności według własnego upodobania, w&nbsp;poniżaniu siebie i&nbsp;nieoszczędzaniu ciała, jednak nie mają żadnej wartości, służą tylko do nasycenia ciała.</p>
<h3 class="sigil_not_in_toc"><a href="../Text/PL-51.xhtml">Rozdział 3</a></h3>
<p class="BibleIndent" id="BG-3_1"><sup>3.1</sup>&nbsp;Jeśli więc razem z&nbsp;Chrystusem powstaliście <i>z</i> <i>martwych</i>, szukajcie tego, co w&nbsp;górze, gdzie Chrystus zasiada po prawicy Boga.</p>
<p class="BibleIndent" id="BG-3_2"><sup>3.2</sup>&nbsp;Myślcie o&nbsp;tym, co w&nbsp;górze, nie o&nbsp;tym, co na ziemi.</p>
<p class="BibleIndent" id="BG-3_3"><sup>3.3</sup>&nbsp;Umarliście bowiem i&nbsp;wasze życie jest ukryte z&nbsp;Chrystusem w&nbsp;Bogu.</p>
<p class="BibleIndent" id="BG-3_4"><sup>3.4</sup>&nbsp;Lecz gdy się Chrystus, nasze życie, ukaże, wtedy i&nbsp;wy razem z&nbsp;nim ukażecie się w&nbsp;chwale.</p>
<p class="BibleIndent" id="BG-3_5"><sup>3.5</sup>&nbsp;Umartwiajcie więc wasze członki, które są na ziemi: nierząd, nieczystość, namiętność, złe żądze i&nbsp;chciwość, która jest bałwochwalstwem;</p>
<p class="BibleIndent" id="BG-3_6"><sup>3.6</sup>&nbsp;Z powodu których przychodzi gniew Boży na synów nieposłuszeństwa.</p>
<p class="BibleIndent" id="BG-3_7"><sup>3.7</sup>&nbsp;I wy niegdyś tak postępowaliście, gdy żyliście w&nbsp;nich.</p>
<p class="BibleIndent" id="BG-3_8"><sup>3.8</sup>&nbsp;Lecz teraz i&nbsp;wy odrzućcie to wszystko: gniew, zapalczywość, złośliwość, bluźnierstwo i&nbsp;nieprzyzwoite słowa z&nbsp;waszych ust.</p>
<p class="BibleIndent" id="BG-3_9"><sup>3.9</sup>&nbsp;Nie okłamujcie się wzajemnie, skoro zrzuciliście <i>z</i> <i>siebie</i> starego człowieka z&nbsp;jego uczynkami;</p>
<p class="BibleIndent" id="BG-3_10"><sup>3.10</sup>&nbsp;A przyodzialiście się w&nbsp;nowego, który się odnawia w&nbsp;poznaniu na obraz tego, który go stworzył.</p>
<p class="BibleIndent" id="BG-3_11"><sup>3.11</sup>&nbsp;Gdzie nie ma Greka ani Żyda, obrzezanego ani nieobrzezanego, cudzoziemca ani Scyty, niewolnika ani wolnego, ale wszystkim i&nbsp;we wszystkich Chrystus.</p>
<p class="BibleIndent" id="BG-3_12"><sup>3.12</sup>&nbsp;Tak więc jako wybrani Boga, święci i&nbsp;umiłowani, przyodziejcie się w&nbsp;serdeczne miłosierdzie, dobroć, pokorę, łagodność, cierpliwość;</p>
<p class="BibleIndent" id="BG-3_13"><sup>3.13</sup>&nbsp;Znosząc jedni drugich i&nbsp;przebaczając sobie nawzajem, jeśli ktoś ma skargę przeciw drugiemu: jak i&nbsp;Chrystus przebaczył wam, tak i&nbsp;wy.</p>
<p class="BibleIndent" id="BG-3_14"><sup>3.14</sup>&nbsp;A nade wszystko <i>przyodziejcie</i> <i>się</i> w&nbsp;miłość, która jest więzią doskonałości.</p>
<p class="BibleIndent" id="BG-3_15"><sup>3.15</sup>&nbsp;A pokój Boży niech rządzi w&nbsp;waszych sercach, do którego też jesteście powołani w&nbsp;jednym ciele. Bądźcie też wdzięczni.</p>
<p class="BibleIndent" id="BG-3_16"><sup>3.16</sup>&nbsp;Słowo Chrystusa niech mieszka w&nbsp;was obficie ze wszelką mądrością, nauczajcie i&nbsp;napominajcie się wzajemnie przez psalmy, hymny i&nbsp;pieśni duchowe, z&nbsp;wdzięcznością śpiewając w&nbsp;waszych sercach Panu.</p>
<p class="BibleIndent" id="BG-3_17"><sup>3.17</sup>&nbsp;A wszystko, co czynicie w&nbsp;słowie lub w&nbsp;uczynku, wszystko <i>czyńcie</i> w&nbsp;imię Pana Jezusa, dziękując Bogu i&nbsp;Ojcu przez niego.</p>
<p class="BibleIndent" id="BG-3_18"><sup>3.18</sup>&nbsp;Żony, bądźcie poddane swym mężom, jak przystoi w&nbsp;Panu.</p>
<p class="BibleIndent" id="BG-3_19"><sup>3.19</sup>&nbsp;Mężowie, miłujcie <i>wasze</i> żony i&nbsp;nie bądźcie surowi wobec nich.</p>
<p class="BibleIndent" id="BG-3_20"><sup>3.20</sup>&nbsp;Dzieci, bądźcie posłuszne rodzicom we wszystkim, to bowiem podoba się Panu.</p>
<p class="BibleIndent" id="BG-3_21"><sup>3.21</sup>&nbsp;Ojcowie, nie pobudzajcie do gniewu waszych dzieci, aby nie upadały na duchu.</p>
<p class="BibleIndent" id="BG-3_22"><sup>3.22</sup>&nbsp;Słudzy, bądźcie posłuszni we wszystkim ziemskim panom, nie służąc dla oka, jak ci, którzy chcą się podobać ludziom, lecz w&nbsp;szczerości serca, bojąc się Boga.</p>
<p class="BibleIndent" id="BG-3_23"><sup>3.23</sup>&nbsp;A wszystko, co czynicie, z&nbsp;serca czyńcie, jak dla Pana, a&nbsp;nie dla ludzi;</p>
<p class="BibleIndent" id="BG-3_24"><sup>3.24</sup>&nbsp;Wiedząc, że od Pana otrzymacie dziedzictwo <i>jako</i> zapłatę, gdyż służycie Panu Chrystusowi.</p>
<p class="BibleIndent" id="BG-3_25"><sup>3.25</sup>&nbsp;A ten, kto wyrządza krzywdę, otrzyma zapłatę za krzywdę, a&nbsp;<i>u</i> <i>Boga</i> nie ma względu na osobę.</p>
<h3 class="sigil_not_in_toc"><a href="../Text/PL-51.xhtml">Rozdział 4</a></h3>
<p class="BibleIndent" id="BG-4_1"><sup>4.1</sup>&nbsp;Panowie, obchodźcie się ze sługami sprawiedliwie i&nbsp;słusznie, wiedząc, że i&nbsp;wy macie Pana w&nbsp;niebie.</p>
<p class="BibleIndent" id="BG-4_2"><sup>4.2</sup>&nbsp;Trwajcie w&nbsp;modlitwie, czuwając na niej z&nbsp;dziękczynieniem;</p>
<p class="BibleIndent" id="BG-4_3"><sup>4.3</sup>&nbsp;Modląc się jednocześnie i&nbsp;za nas, aby Bóg otworzył nam drzwi słowa, żebyśmy mówili o&nbsp;tajemnicy Chrystusa, z&nbsp;powodu której też jestem więziony;</p>
<p class="BibleIndent" id="BG-4_4"><sup>4.4</sup>&nbsp;Abym ją objawił i&nbsp;mówił tak, jak powinienem.</p>
<p class="BibleIndent" id="BG-4_5"><sup>4.5</sup>&nbsp;Postępujcie mądrze wobec tych, którzy są z&nbsp;zewnątrz, odkupując czas.</p>
<p class="BibleIndent" id="BG-4_6"><sup>4.6</sup>&nbsp;Wasza mowa niech zawsze <i>będzie</i> miła, zaprawiona solą, abyście wiedzieli, jak należy każdemu odpowiedzieć.</p>
<p class="BibleIndent" id="BG-4_7"><sup>4.7</sup>&nbsp;O wszystkim, co się ze mną dzieje, opowie wam Tychik, umiłowany brat, wierny sługa i&nbsp;współsługa w&nbsp;Panu.</p>
<p class="BibleIndent" id="BG-4_8"><sup>4.8</sup>&nbsp;Posłałem go do was właśnie po to, aby się dowiedział, co się u&nbsp;was dzieje i&nbsp;pocieszył wasze serca;</p>
<p class="BibleIndent" id="BG-4_9"><sup>4.9</sup>&nbsp;Wraz z&nbsp;Onezymem, wiernym i&nbsp;umiłowanym bratem, który pochodzi spośród was. Oni oznajmią wam wszystko, co <i>się</i> tutaj <i>dzieje</i>.</p>
<p class="BibleIndent" id="BG-4_10"><sup>4.10</sup>&nbsp;Pozdrawia was Arystarch, mój współwięzień, i&nbsp;Marek, siostrzeniec Barnaby (co do którego otrzymaliście polecenie: Przyjmijcie go, jeśli do was przybędzie);</p>
<p class="BibleIndent" id="BG-4_11"><sup>4.11</sup>&nbsp;I Jezus, zwany Justusem, którzy są z&nbsp;obrzezania. Ci są moimi jedynymi współpracownikami dla królestwa Bożego, którzy stali się dla mnie pociechą.</p>
<p class="BibleIndent" id="BG-4_12"><sup>4.12</sup>&nbsp;Pozdrawia was Epafras, który pochodzi spośród was, sługa Chrystusa, zawsze o&nbsp;to walczący za was w&nbsp;modlitwach, abyście byli doskonali i&nbsp;zupełni we wszelkiej woli Boga.</p>
<p class="BibleIndent" id="BG-4_13"><sup>4.13</sup>&nbsp;Wydaję mu bowiem świadectwo, że gorliwie troszczy się o&nbsp;was i&nbsp;<i>o</i> tych, którzy są w&nbsp;Laodycei i&nbsp;Hierapolis.</p>
<p class="BibleIndent" id="BG-4_14"><sup>4.14</sup>&nbsp;Pozdrawia was Łukasz, umiłowany lekarz, i&nbsp;Demas.</p>
<p class="BibleIndent" id="BG-4_15"><sup>4.15</sup>&nbsp;Pozdrówcie braci w&nbsp;Laodycei i&nbsp;Nimfasa oraz kościół, który jest w&nbsp;jego domu.</p>
<p class="BibleIndent" id="BG-4_16"><sup>4.16</sup>&nbsp;A gdy ten list zostanie u&nbsp;was przeczytany, dopilnujcie, aby przeczytano go także w&nbsp;kościele w&nbsp;Laodycei, a&nbsp;wy abyście przeczytali ten z&nbsp;Laodycei.</p>
<p class="BibleIndent" id="BG-4_17"><sup>4.17</sup>&nbsp;Powiedzcie też Archipowi: Uważaj, abyś wypełnił posługę, którą przyjąłeś w&nbsp;Panu.</p>
<p class="BibleIndent" id="BG-4_18"><sup>4.18</sup>&nbsp;Pozdrowienie moją, Pawła, ręką. Pamiętajcie o&nbsp;moich więzach. Łaska <i>niech</i> <i>będzie</i> z&nbsp;wami. Amen.</p>
</div>
</body>
</html>