<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>I List Jana</title>
  
<link href="../Styles/style.css" type="text/css" rel="stylesheet"/>
</head>

<body xml:lang="PL">
<h2><a href="../Text/TOC.xhtml">I List Jana</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-62.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-62.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-62.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-62.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-62.xhtml#BG-5_1">[&nbsp;05&nbsp;]</a></span></p>
    
<h3 class="sigil_not_in_toc"><a href="../Text/PL-62.xhtml">I List Jana 1</a></h3>
<p class="BibleIndent" id="BG-1_1"><sup>1.1</sup>&nbsp;To, co było od początku, co słyszeliśmy, co widzieliśmy na własne oczy, na co patrzyliśmy i&nbsp;<i>czego</i> dotykały nasze ręce, o&nbsp;Słowie życia;</p>
<p class="BibleIndent" id="BG-1_2"><sup>1.2</sup>&nbsp;(Bo życie zostało objawione, a&nbsp;my <i>je</i> widzieliśmy i&nbsp;świadczymy<i> o&nbsp;nim</i>, i&nbsp;zwiastujemy wam to życie wieczne, które było u&nbsp;Ojca, a&nbsp;nam zostało objawione).</p>
<p class="BibleIndent" id="BG-1_3"><sup>1.3</sup>&nbsp;To, co widzieliśmy i&nbsp;słyszeliśmy, to wam zwiastujemy, abyście i&nbsp;wy mieli z&nbsp;nami społeczność, a&nbsp;nasza społeczność to <i>społeczność</i> z&nbsp;Ojcem i&nbsp;z&nbsp;jego Synem, Jezusem Chrystusem.</p>
<p class="BibleIndent" id="BG-1_4"><sup>1.4</sup>&nbsp;A piszemy to wam, aby wasza radość była pełna.</p>
<p class="BibleIndent" id="BG-1_5"><sup>1.5</sup>&nbsp;Przesłanie zaś, które słyszeliśmy od niego i&nbsp;wam zwiastujemy, jest takie: Bóg jest światłością i&nbsp;nie ma w&nbsp;nim żadnej ciemności.</p>
<p class="BibleIndent" id="BG-1_6"><sup>1.6</sup>&nbsp;Jeśli mówimy, że mamy z&nbsp;nim społeczność, a&nbsp;chodzimy w&nbsp;ciemności, kłamiemy i&nbsp;nie czynimy prawdy.</p>
<p class="BibleIndent" id="BG-1_7"><sup>1.7</sup>&nbsp;A jeśli chodzimy w&nbsp;światłości, tak jak on jest w&nbsp;światłości, mamy społeczność między sobą, a&nbsp;krew Jezusa Chrystusa, jego Syna, oczyszcza nas z&nbsp;wszelkiego grzechu.</p>
<p class="BibleIndent" id="BG-1_8"><sup>1.8</sup>&nbsp;Jeśli mówimy, że nie mamy grzechu, sami siebie zwodzimy i&nbsp;nie ma w&nbsp;nas prawdy.</p>
<p class="BibleIndent" id="BG-1_9"><sup>1.9</sup>&nbsp;Jeśli wyznajemy nasze grzechy, Bóg jest wierny i&nbsp;sprawiedliwy, aby nam przebaczyć grzechy i&nbsp;oczyścić nas z&nbsp;wszelkiej nieprawości.</p>
<p class="BibleIndent" id="BG-1_10"><sup>1.10</sup>&nbsp;Jeśli mówimy, że nie zgrzeszyliśmy, robimy z&nbsp;niego kłamcę i&nbsp;nie ma w&nbsp;nas jego słowa.</p>
<h3 class="sigil_not_in_toc"><a href="../Text/PL-62.xhtml">I List Jana 2</a></h3>
<p class="BibleIndent" id="BG-2_1"><sup>2.1</sup>&nbsp;Moje dzieci, piszę wam to, abyście nie grzeszyli. Jeśli jednak ktoś zgrzeszy, mamy orędownika u&nbsp;Ojca, Jezusa Chrystusa sprawiedliwego.</p>
<p class="BibleIndent" id="BG-2_2"><sup>2.2</sup>&nbsp;I on jest przebłaganiem za nasze grzechy, a&nbsp;nie tylko za nasze, lecz także <i>za grzechy</i> całego świata.</p>
<p class="BibleIndent" id="BG-2_3"><sup>2.3</sup>&nbsp;A po tym poznajemy, że go znamy, jeśli zachowujemy jego przykazania.</p>
<p class="BibleIndent" id="BG-2_4"><sup>2.4</sup>&nbsp;Kto mówi: Znam go, a&nbsp;nie zachowuje jego przykazań, jest kłamcą i&nbsp;nie ma w&nbsp;nim prawdy.</p>
<p class="BibleIndent" id="BG-2_5"><sup>2.5</sup>&nbsp;Lecz kto zachowuje jego słowo, w&nbsp;nim prawdziwie wypełniła się miłość Boga. Po tym poznajemy, że w&nbsp;nim jesteśmy.</p>
<p class="BibleIndent" id="BG-2_6"><sup>2.6</sup>&nbsp;Kto mówi, że w&nbsp;nim trwa, powinien sam postępować tak, jak on postępował.</p>
<p class="BibleIndent" id="BG-2_7"><sup>2.7</sup>&nbsp;Bracia, nie piszę wam nowego przykazania, ale przykazanie stare, które mieliście od początku. Tym starym przykazaniem jest słowo, które słyszeliście od początku.</p>
<p class="BibleIndent" id="BG-2_8"><sup>2.8</sup>&nbsp;Zarazem piszę wam nowe przykazanie, które jest prawdziwe w&nbsp;nim i&nbsp;w&nbsp;was, ponieważ ciemność przemija, a&nbsp;prawdziwa światłość już świeci.</p>
<p class="BibleIndent" id="BG-2_9"><sup>2.9</sup>&nbsp;Kto mówi, że jest w&nbsp;światłości, a&nbsp;nienawidzi swego brata, dotąd jeszcze jest w&nbsp;ciemności.</p>
<p class="BibleIndent" id="BG-2_10"><sup>2.10</sup>&nbsp;Kto miłuje swego brata, trwa w&nbsp;światłości i&nbsp;nie ma w&nbsp;nim powodu do upadku.</p>
<p class="BibleIndent" id="BG-2_11"><sup>2.11</sup>&nbsp;Lecz kto nienawidzi swego brata, jest w&nbsp;ciemności i&nbsp;chodzi w&nbsp;ciemności, i&nbsp;nie wie, dokąd idzie, bo ciemność zaślepiła jego oczy.</p>
<p class="BibleIndent" id="BG-2_12"><sup>2.12</sup>&nbsp;Piszę do was, dzieci, bo zostały wam przebaczone grzechy ze względu na jego imię.</p>
<p class="BibleIndent" id="BG-2_13"><sup>2.13</sup>&nbsp;Piszę do was, ojcowie, bo poznaliście tego, który jest od początku. Piszę do was, młodzieńcy, bo zwyciężyliście złego. Piszę do was, dzieci, bo poznałyście Ojca.</p>
<p class="BibleIndent" id="BG-2_14"><sup>2.14</sup>&nbsp;Napisałem do was, ojcowie, bo poznaliście tego, który jest od początku. Napisałem do was, młodzieńcy, bo jesteście mocni i&nbsp;słowo Boże w&nbsp;was mieszka, i&nbsp;zwyciężyliście złego.</p>
<p class="BibleIndent" id="BG-2_15"><sup>2.15</sup>&nbsp;Nie miłujcie świata ani tego, co jest na świecie. Jeśli ktoś miłuje świat, nie ma w&nbsp;nim miłości Ojca.</p>
<p class="BibleIndent" id="BG-2_16"><sup>2.16</sup>&nbsp;Wszystko bowiem, co jest na świecie –&nbsp;pożądliwość ciała, pożądliwość oczu i&nbsp;pycha życia –&nbsp;nie pochodzi od Ojca, ale od świata.</p>
<p class="BibleIndent" id="BG-2_17"><sup>2.17</sup>&nbsp;A świat przemija wraz ze swoją pożądliwością, ale kto wypełnia wolę Boga, trwa na wieki.</p>
<p class="BibleIndent" id="BG-2_18"><sup>2.18</sup>&nbsp;Dzieci, to <i>już</i> ostatnia godzina i&nbsp;jak słyszeliście, że antychryst ma przyjść, tak teraz pojawiło się wielu antychrystów. Stąd wiemy, że jest <i>już</i> ostatnia godzina.</p>
<p class="BibleIndent" id="BG-2_19"><sup>2.19</sup>&nbsp;Wyszli spośród nas, ale nie byli z&nbsp;nas. Gdyby bowiem byli z&nbsp;nas, zostaliby z&nbsp;nami. Lecz <i>wyszli spośród</i> <i>nas</i>, aby się okazało, że nie wszyscy są z&nbsp;nas.</p>
<p class="BibleIndent" id="BG-2_20"><sup>2.20</sup>&nbsp;Ale wy macie namaszczenie od Świętego i&nbsp;wiecie wszystko.</p>
<p class="BibleIndent" id="BG-2_21"><sup>2.21</sup>&nbsp;Napisałem do was nie <i>dlatego</i>, że nie znaliście prawdy, ale dlatego, że ją znacie i&nbsp;że żadne kłamstwo nie wywodzi się z&nbsp;prawdy.</p>
<p class="BibleIndent" id="BG-2_22"><sup>2.22</sup>&nbsp;Któż jest kłamcą? Czy nie ten, kto zaprzecza, że Jezus jest Chrystusem? Ten jest antychrystem, który wypiera się Ojca i&nbsp;Syna.</p>
<p class="BibleIndent" id="BG-2_23"><sup>2.23</sup>&nbsp;Każdy, kto wypiera się Syna, nie ma i&nbsp;Ojca. Kto zaś wyznaje Syna, ma i&nbsp;Ojca.</p>
<p class="BibleIndent" id="BG-2_24"><sup>2.24</sup>&nbsp;<i>To</i> więc, co słyszeliście od początku, niech w&nbsp;was pozostanie. Jeśli pozostanie w&nbsp;was to, co słyszeliście od początku, to i&nbsp;wy pozostaniecie w&nbsp;Synu i&nbsp;w&nbsp;Ojcu.</p>
<p class="BibleIndent" id="BG-2_25"><sup>2.25</sup>&nbsp;A to jest obietnica, którą on nam dał –&nbsp;życie wieczne.</p>
<p class="BibleIndent" id="BG-2_26"><sup>2.26</sup>&nbsp;To <i>wszystko</i> wam napisałem o&nbsp;tych, którzy was zwodzą.</p>
<p class="BibleIndent" id="BG-2_27"><sup>2.27</sup>&nbsp;Ale to namaszczenie, które otrzymaliście od niego, pozostaje w&nbsp;was i&nbsp;nie potrzebujecie, aby was ktoś uczył. Lecz jak to namaszczenie uczy was o&nbsp;wszystkim, a&nbsp;jest ono prawdziwe i&nbsp;nie jest kłamstwem i&nbsp;jak was nauczyło, <i>tak</i> w&nbsp;nim pozostaniecie.</p>
<p class="BibleIndent" id="BG-2_28"><sup>2.28</sup>&nbsp;A teraz, dzieci, pozostańcie w&nbsp;nim, abyśmy, gdy się ukaże, mieli ufność i&nbsp;nie zostali zawstydzeni przez niego w&nbsp;<i>czasie</i> jego przyjścia.</p>
<p class="BibleIndent" id="BG-2_29"><sup>2.29</sup>&nbsp;Jeżeli wiecie, że on jest sprawiedliwy, wiedzcie <i>też</i>, że każdy, kto czyni sprawiedliwość, z&nbsp;niego się narodził.</p>
<h3 class="sigil_not_in_toc"><a href="../Text/PL-62.xhtml">I List Jana 3</a></h3>
<p class="BibleIndent" id="BG-3_1"><sup>3.1</sup>&nbsp;Patrzcie, jaką miłością obdarzył nas Ojciec, że zostaliśmy nazwani dziećmi Bożymi. Dlatego świat nas nie zna, bo jego nie zna.</p>
<p class="BibleIndent" id="BG-3_2"><sup>3.2</sup>&nbsp;Umiłowani, teraz jesteśmy dziećmi Bożymi, ale jeszcze się nie objawiło, czym będziemy. Wiemy jednak, że gdy <i>on</i> się objawi, będziemy podobni do niego, gdyż ujrzymy go takim, jakim jest.</p>
<p class="BibleIndent" id="BG-3_3"><sup>3.3</sup>&nbsp;A każdy, kto pokłada w&nbsp;nim tę nadzieję, oczyszcza się, jak i&nbsp;on jest czysty.</p>
<p class="BibleIndent" id="BG-3_4"><sup>3.4</sup>&nbsp;Każdy, kto popełnia grzech, przekracza też prawo, ponieważ grzech jest przekroczeniem prawa.</p>
<p class="BibleIndent" id="BG-3_5"><sup>3.5</sup>&nbsp;A wiecie, że on się objawił, aby zgładzić nasze grzechy, a&nbsp;w&nbsp;nim nie ma grzechu.</p>
<p class="BibleIndent" id="BG-3_6"><sup>3.6</sup>&nbsp;Każdy <i>więc</i>, kto w&nbsp;nim trwa, nie grzeszy. Każdy, kto grzeszy, nie widział go ani go nie poznał.</p>
<p class="BibleIndent" id="BG-3_7"><sup>3.7</sup>&nbsp;Dzieci, niech was nikt nie zwodzi. Kto czyni sprawiedliwość, jest sprawiedliwy, tak jak <i>i</i> on jest sprawiedliwy.</p>
<p class="BibleIndent" id="BG-3_8"><sup>3.8</sup>&nbsp;Kto popełnia grzech, jest z&nbsp;diabła, gdyż diabeł od początku grzeszy. Po to objawił się Syn Boży, aby zniszczyć dzieła diabła.</p>
<p class="BibleIndent" id="BG-3_9"><sup>3.9</sup>&nbsp;Każdy, kto się narodził z&nbsp;Boga, nie popełnia grzechu, bo jego nasienie w&nbsp;nim pozostaje i&nbsp;nie może grzeszyć, gdyż narodził się z&nbsp;Boga.</p>
<p class="BibleIndent" id="BG-3_10"><sup>3.10</sup>&nbsp;Po tym poznaje się dzieci Boże i&nbsp;dzieci diabła: Każdy, kto nie czyni sprawiedliwości, nie jest z&nbsp;Boga, <i>jak</i> i&nbsp;ten, kto nie miłuje swego brata.</p>
<p class="BibleIndent" id="BG-3_11"><sup>3.11</sup>&nbsp;To jest przesłanie, które słyszeliście od początku, że mamy się wzajemnie miłować.</p>
<p class="BibleIndent" id="BG-3_12"><sup>3.12</sup>&nbsp;Nie jak Kain, <i>który</i> pochodził od złego i&nbsp;zabił swego brata. A&nbsp;dlaczego go zabił? Bo jego uczynki były złe, a&nbsp;jego brata sprawiedliwe.</p>
<p class="BibleIndent" id="BG-3_13"><sup>3.13</sup>&nbsp;Nie dziwcie się, moi bracia, jeśli świat was nienawidzi.</p>
<p class="BibleIndent" id="BG-3_14"><sup>3.14</sup>&nbsp;My wiemy, że przeszliśmy ze śmierci do życia, bo miłujemy braci. Kto nie miłuje brata, pozostaje w&nbsp;śmierci.</p>
<p class="BibleIndent" id="BG-3_15"><sup>3.15</sup>&nbsp;Każdy, kto nienawidzi swego brata, jest mordercą, a&nbsp;wiecie, że żaden morderca nie ma życia wiecznego zostającego w&nbsp;sobie.</p>
<p class="BibleIndent" id="BG-3_16"><sup>3.16</sup>&nbsp;Po tym poznaliśmy miłość <i>Boga</i>, że on oddał za nas swoje życie. My również powinniśmy oddawać życie za braci.</p>
<p class="BibleIndent" id="BG-3_17"><sup>3.17</sup>&nbsp;A kto miałby majętność tego świata i&nbsp;widziałby swego brata w&nbsp;potrzebie, a&nbsp;zamknąłby przed nim swoje serce, jakże może mieszkać w&nbsp;nim miłość Boga?</p>
<p class="BibleIndent" id="BG-3_18"><sup>3.18</sup>&nbsp;Moje dzieci, nie miłujmy słowem ani językiem, ale uczynkiem i&nbsp;prawdą.</p>
<p class="BibleIndent" id="BG-3_19"><sup>3.19</sup>&nbsp;Po tym poznamy, że jesteśmy z&nbsp;prawdy i&nbsp;uspokoimy przed nim nasze serca.</p>
<p class="BibleIndent" id="BG-3_20"><sup>3.20</sup>&nbsp;Bo jeśli nasze serce nas potępia, Bóg jest większy niż nasze serce i&nbsp;wie wszystko.</p>
<p class="BibleIndent" id="BG-3_21"><sup>3.21</sup>&nbsp;Umiłowani, jeśli nasze serce nas nie potępia, mamy ufność ku Bogu;</p>
<p class="BibleIndent" id="BG-3_22"><sup>3.22</sup>&nbsp;I o&nbsp;cokolwiek prosimy, otrzymujemy od niego, bo zachowujemy jego przykazania i&nbsp;robimy to, co miłe w&nbsp;jego oczach.</p>
<p class="BibleIndent" id="BG-3_23"><sup>3.23</sup>&nbsp;A to jest jego przykazanie, abyśmy wierzyli w&nbsp;imię jego Syna, Jezusa Chrystusa, i&nbsp;miłowali się wzajemnie, jak nam przykazał.</p>
<p class="BibleIndent" id="BG-3_24"><sup>3.24</sup>&nbsp;Bo kto zachowuje jego przykazania, mieszka w&nbsp;nim, a&nbsp;on w&nbsp;nim. A&nbsp;wiemy, że w&nbsp;nas mieszka, przez Ducha, którego nam dał.</p>
<h3 class="sigil_not_in_toc"><a href="../Text/PL-62.xhtml">I List Jana 4</a></h3>
<p class="BibleIndent" id="BG-4_1"><sup>4.1</sup>&nbsp;Umiłowani, nie wierzcie każdemu duchowi, ale badajcie duchy, czy są z&nbsp;Boga, gdyż wielu fałszywych proroków wyszło na świat.</p>
<p class="BibleIndent" id="BG-4_2"><sup>4.2</sup>&nbsp;Po tym poznacie Ducha Bożego: każdy duch, który wyznaje, że Jezus Chrystus przyszedł w&nbsp;ciele, jest z&nbsp;Boga.</p>
<p class="BibleIndent" id="BG-4_3"><sup>4.3</sup>&nbsp;Każdy zaś duch, który nie wyznaje, że Jezus Chrystus przyszedł w&nbsp;ciele, nie jest z&nbsp;Boga. Jest to <i>duch</i> antychrysta, o&nbsp;którym słyszeliście, że nadchodzi i&nbsp;już teraz jest na świecie.</p>
<p class="BibleIndent" id="BG-4_4"><sup>4.4</sup>&nbsp;Dzieci, wy jesteście z&nbsp;Boga i&nbsp;zwyciężyliście ich, ponieważ ten, który <i>jest</i> w&nbsp;was, jest większy niż <i>ten</i>, <i>który</i> jest na świecie.</p>
<p class="BibleIndent" id="BG-4_5"><sup>4.5</sup>&nbsp;Oni są ze świata, dlatego mówią o&nbsp;świecie, a&nbsp;świat ich słucha.</p>
<p class="BibleIndent" id="BG-4_6"><sup>4.6</sup>&nbsp;My jesteśmy z&nbsp;Boga. Kto zna Boga, słucha nas, kto nie jest z&nbsp;Boga, nie słucha nas. Po tym poznajemy ducha prawdy i&nbsp;ducha błędu.</p>
<p class="BibleIndent" id="BG-4_7"><sup>4.7</sup>&nbsp;Umiłowani, miłujmy się wzajemnie, gdyż miłość jest z&nbsp;Boga i&nbsp;każdy, kto miłuje, narodził się z&nbsp;Boga i&nbsp;zna Boga.</p>
<p class="BibleIndent" id="BG-4_8"><sup>4.8</sup>&nbsp;Kto nie miłuje, nie zna Boga, gdyż Bóg jest miłością.</p>
<p class="BibleIndent" id="BG-4_9"><sup>4.9</sup>&nbsp;Przez to objawiła się miłość Boga ku nam, że Bóg posłał na świat swego jednorodzonego Syna, abyśmy żyli przez niego.</p>
<p class="BibleIndent" id="BG-4_10"><sup>4.10</sup>&nbsp;Na tym polega miłość, że nie my umiłowaliśmy Boga, ale że on nas umiłował i&nbsp;posłał swego Syna, <i>aby był</i> przebłaganiem za nasze grzechy.</p>
<p class="BibleIndent" id="BG-4_11"><sup>4.11</sup>&nbsp;Umiłowani, jeśli Bóg tak nas umiłował, to i&nbsp;my powinniśmy się wzajemnie miłować.</p>
<p class="BibleIndent" id="BG-4_12"><sup>4.12</sup>&nbsp;Boga nikt nigdy nie widział, <i>ale</i> jeśli miłujemy się wzajemnie, Bóg w&nbsp;nas mieszka, a&nbsp;jego miłość jest w&nbsp;nas doskonała.</p>
<p class="BibleIndent" id="BG-4_13"><sup>4.13</sup>&nbsp;Po tym poznajemy, że w&nbsp;nim mieszkamy, a&nbsp;on w&nbsp;nas, że dał nam ze swego Ducha.</p>
<p class="BibleIndent" id="BG-4_14"><sup>4.14</sup>&nbsp;My zaś widzieliśmy i&nbsp;świadczymy, że Ojciec posłał Syna, aby był Zbawicielem świata.</p>
<p class="BibleIndent" id="BG-4_15"><sup>4.15</sup>&nbsp;Każdy, kto wyzna, że Jezus jest Synem Bożym, w&nbsp;tym mieszka Bóg, a&nbsp;on w&nbsp;Bogu.</p>
<p class="BibleIndent" id="BG-4_16"><sup>4.16</sup>&nbsp;My poznaliśmy i&nbsp;uwierzyliśmy w&nbsp;miłość, którą ma Bóg do nas. Bóg jest miłością, a&nbsp;kto trwa w&nbsp;miłości, mieszka w&nbsp;Bogu, a&nbsp;Bóg w&nbsp;nim.</p>
<p class="BibleIndent" id="BG-4_17"><sup>4.17</sup>&nbsp;W tym jest doskonała miłość w&nbsp;nas, abyśmy mieli ufność w&nbsp;dniu sądu, że jaki on jest, tacy i&nbsp;my jesteśmy na tym świecie.</p>
<p class="BibleIndent" id="BG-4_18"><sup>4.18</sup>&nbsp;W miłości nie ma lęku, ale doskonała miłość usuwa lęk, bo lęk przynosi udrękę, <i>a</i> kto się boi, nie jest doskonały w&nbsp;miłości.</p>
<p class="BibleIndent" id="BG-4_19"><sup>4.19</sup>&nbsp;My go miłujemy, ponieważ on pierwszy nas umiłował.</p>
<p class="BibleIndent" id="BG-4_20"><sup>4.20</sup>&nbsp;Jeśli ktoś mówi: Miłuję Boga, a&nbsp;nienawidzi swego brata, jest kłamcą. Kto bowiem nie miłuje swego brata, którego widzi, jak może miłować Boga, którego nie widzi?</p>
<p class="BibleIndent" id="BG-4_21"><sup>4.21</sup>&nbsp;A takie przykazanie mamy od niego, aby ten, kto miłuje Boga, miłował też swego brata.</p>
<h3 class="sigil_not_in_toc"><a href="../Text/PL-62.xhtml">I List Jana 5</a></h3>
<p class="BibleIndent" id="BG-5_1"><sup>5.1</sup>&nbsp;Każdy, kto wierzy, że Jezus jest Chrystusem, narodził się z&nbsp;Boga, a&nbsp;każdy, kto miłuje tego, który zrodził, miłuje też tego, który się z&nbsp;niego narodził.</p>
<p class="BibleIndent" id="BG-5_2"><sup>5.2</sup>&nbsp;Po tym poznajemy, że miłujemy dzieci Boże, gdy miłujemy Boga i&nbsp;zachowujemy jego przykazania.</p>
<p class="BibleIndent" id="BG-5_3"><sup>5.3</sup>&nbsp;Na tym bowiem polega miłość Boga, że zachowujemy jego przykazania, a&nbsp;jego przykazania nie są ciężkie.</p>
<p class="BibleIndent" id="BG-5_4"><sup>5.4</sup>&nbsp;Bo wszystko, co się narodziło z&nbsp;Boga, zwycięża świat. A&nbsp;tym zwycięstwem, które zwyciężyło świat, jest nasza wiara.</p>
<p class="BibleIndent" id="BG-5_5"><sup>5.5</sup>&nbsp;Kto zwycięża świat, jeśli nie ten, kto wierzy, że Jezus jest Synem Bożym?</p>
<p class="BibleIndent" id="BG-5_6"><sup>5.6</sup>&nbsp;To jest ten, który przyszedł przez wodę i&nbsp;krew, Jezus Chrystus, nie tylko w&nbsp;wodzie, ale w&nbsp;wodzie i&nbsp;we krwi; a&nbsp;Duch jest tym, który świadczy, bo Duch jest prawdą.</p>
<p class="BibleIndent" id="BG-5_7"><sup>5.7</sup>&nbsp;Trzej bowiem świadczą w&nbsp;niebie: Ojciec, Słowo i&nbsp;Duch Święty, a&nbsp;ci trzej jedno są.</p>
<p class="BibleIndent" id="BG-5_8"><sup>5.8</sup>&nbsp;A trzej świadczą na ziemi: Duch, woda i&nbsp;krew, a&nbsp;ci trzej są zgodni.</p>
<p class="BibleIndent" id="BG-5_9"><sup>5.9</sup>&nbsp;Jeśli przyjmujemy świadectwo ludzi, to świadectwo Boga jest większe. To bowiem jest świadectwo Boga, które dał o&nbsp;swoim Synu.</p>
<p class="BibleIndent" id="BG-5_10"><sup>5.10</sup>&nbsp;Kto wierzy w&nbsp;Syna Bożego, ma świadectwo w&nbsp;sobie. Kto nie wierzy Bogu, zrobił z&nbsp;niego kłamcę, bo nie uwierzył świadectwu, które Bóg dał o&nbsp;swoim Synu.</p>
<p class="BibleIndent" id="BG-5_11"><sup>5.11</sup>&nbsp;A <i>to</i> świadectwo jest takie, że Bóg dał nam życie wieczne, a&nbsp;to życie jest w&nbsp;jego Synu.</p>
<p class="BibleIndent" id="BG-5_12"><sup>5.12</sup>&nbsp;Kto ma Syna, ma życie, kto nie ma Syna Bożego, nie ma życia.</p>
<p class="BibleIndent" id="BG-5_13"><sup>5.13</sup>&nbsp;To napisałem wam, którzy wierzycie w&nbsp;imię Syna Bożego, abyście wiedzieli, że macie życie wieczne i&nbsp;abyście wierzyli w&nbsp;imię Syna Bożego.</p>
<p class="BibleIndent" id="BG-5_14"><sup>5.14</sup>&nbsp;Taka zaś jest ufność, którą mamy do niego, że jeśli o&nbsp;coś prosimy zgodnie z&nbsp;jego wolą, wysłuchuje nas.</p>
<p class="BibleIndent" id="BG-5_15"><sup>5.15</sup>&nbsp;A jeśli wiemy, że nas wysłuchuje, o&nbsp;cokolwiek prosimy, <i>wtedy</i> wiemy, że otrzymujemy to, o&nbsp;co go prosiliśmy.</p>
<p class="BibleIndent" id="BG-5_16"><sup>5.16</sup>&nbsp;Jeśli ktoś widzi swego brata, który popełnia grzech nie na śmierć, niech się <i>za niego</i> modli, a&nbsp;Bóg da mu życie, <i>to jest</i> tym, którzy popełniają grzech nie na śmierć. Jest grzech na śmierć. Nie mówię, aby <i>ktoś</i> modlił się za to.</p>
<p class="BibleIndent" id="BG-5_17"><sup>5.17</sup>&nbsp;Wszelka niesprawiedliwość jest grzechem, jest jednak grzech nie na śmierć.</p>
<p class="BibleIndent" id="BG-5_18"><sup>5.18</sup>&nbsp;Wiemy, że każdy, kto się narodził z&nbsp;Boga, nie grzeszy, ale kto się narodził z&nbsp;Boga, zachowuje samego siebie, a&nbsp;zły go nie dotyka.</p>
<p class="BibleIndent" id="BG-5_19"><sup>5.19</sup>&nbsp;Wiemy, że jesteśmy z&nbsp;Boga, a&nbsp;cały świat tkwi w&nbsp;niegodziwości.</p>
<p class="BibleIndent" id="BG-5_20"><sup>5.20</sup>&nbsp;A wiemy, że Syn Boży przyszedł i&nbsp;dał nam rozum, abyśmy poznali prawdziwego Boga, i&nbsp;jesteśmy w&nbsp;tym prawdziwym, <i>to jest</i> w&nbsp;jego Synu, Jezusie Chrystusie. On jest prawdziwym Bogiem i&nbsp;życiem wiecznym.</p>
<p class="BibleIndent" id="BG-5_21"><sup>5.21</sup>&nbsp;Dzieci, wystrzegajcie się bożków. Amen.</p>
</div>
</body>
</html>