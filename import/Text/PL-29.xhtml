<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Księga Joela</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Księga Joela</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-29.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-29.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-29.xhtml#BG-3_1">[&nbsp;03&nbsp;]</a></span></p>
    
<h3 class="sigil_not_in_toc"><a href="../Text/PL-29.xhtml">Księga Joela 1</a></h3>
<p class="BibleIndent" id="BG-1_1"><sup>1.1</sup>&nbsp;Słowo PANA, które doszło do Joela, syna Petuela.</p>
<p class="BibleIndent" id="BG-1_2"><sup>1.2</sup>&nbsp;Słuchajcie tego, starcy, nakłońcie ucha wszyscy mieszkańcy tej ziemi. Czy zdarzyło się coś podobnego za waszych dni albo za dni waszych ojców?</p>
<p class="BibleIndent" id="BG-1_3"><sup>1.3</sup>&nbsp;Opowiadajcie o&nbsp;tym swoim synom, a&nbsp;wasi synowie <i>niech</i> <i>opowiedzą</i> swoim synom, a&nbsp;ich synowie przyszłemu pokoleniu.</p>
<p class="BibleIndent" id="BG-1_4"><sup>1.4</sup>&nbsp;Co zostało <i>po</i> gąsienicy, zjadła szarańcza, co zostało <i>po</i> szarańczy, zjadła larwa, a&nbsp;co zostało <i>po</i> larwie, zjadło robactwo.</p>
<p class="BibleIndent" id="BG-1_5"><sup>1.5</sup>&nbsp;Ocknijcie się, pijani, i&nbsp;płaczcie; wszyscy, którzy pijecie wino, zawódźcie z&nbsp;powodu moszczu, bo został odjęty od waszych ust.</p>
<p class="BibleIndent" id="BG-1_6"><sup>1.6</sup>&nbsp;Nadciągnął bowiem naród do mojej ziemi, mocny i&nbsp;niezliczony, jego zęby to zęby lwa, a&nbsp;zęby trzonowe <i>ma</i> <i>jak</i> srogi lew.</p>
<p class="BibleIndent" id="BG-1_7"><sup>1.7</sup>&nbsp;Spustoszył moją winorośl i&nbsp;połupał moje drzewo figowe. Odarł je doszczętnie i&nbsp;porzucił <i>tak</i>, <i>że</i> zbielały jego gałęzie.</p>
<p class="BibleIndent" id="BG-1_8"><sup>1.8</sup>&nbsp;Lamentuj jak dziewica przepasana worem nad mężem swojej młodości.</p>
<p class="BibleIndent" id="BG-1_9"><sup>1.9</sup>&nbsp;Odjęto ofiarę z&nbsp;pokarmów i&nbsp;z&nbsp;płynów od domu PANA; płaczą kapłani, słudzy PANA.</p>
<p class="BibleIndent" id="BG-1_10"><sup>1.10</sup>&nbsp;Pole zostało spustoszone i&nbsp;ziemia się smuci, ponieważ zniszczono zboże. Wysechł moszcz, zginęła oliwa.</p>
<p class="BibleIndent" id="BG-1_11"><sup>1.11</sup>&nbsp;Zawstydźcie się, rolnicy; zawódźcie winogrodnicy z&nbsp;powodu pszenicy i&nbsp;jęczmienia, bo przepadło żniwo polne.</p>
<p class="BibleIndent" id="BG-1_12"><sup>1.12</sup>&nbsp;Uschła winorośl i&nbsp;zwiędło drzewo figowe; drzewo granatowe, palma, jabłoń <i>i</i> wszystkie drzewa polne uschły, bo radość znikła spośród synów ludzkich.</p>
<p class="BibleIndent" id="BG-1_13"><sup>1.13</sup>&nbsp;Przepaszcie się i&nbsp;płaczcie, kapłani. Zawódźcie, słudzy ołtarza. Przyjdźcie i&nbsp;nocujcie w&nbsp;worach, słudzy mojego Boga, bo zabrakło ofiar z&nbsp;pokarmów i&nbsp;płynów w&nbsp;domu waszego Boga.</p>
<p class="BibleIndent" id="BG-1_14"><sup>1.14</sup>&nbsp;Ogłoście święty post, zwołajcie zgromadzenie, zbierzcie starców <i>i</i> wszystkich mieszkańców ziemi <i>w</i> domu PANA, waszego Boga, i&nbsp;wołajcie do PANA:</p>
<p class="BibleIndent" id="BG-1_15"><sup>1.15</sup>&nbsp;Ach, co to za dzień! Bliski bowiem jest dzień PANA i&nbsp;nadejdzie jak spustoszenie od Wszechmocnego.</p>
<p class="BibleIndent" id="BG-1_16"><sup>1.16</sup>&nbsp;Czyż na naszych oczach nie zginęła żywność, a&nbsp;z&nbsp;domu naszego Boga –&nbsp;radość i&nbsp;wesele?</p>
<p class="BibleIndent" id="BG-1_17"><sup>1.17</sup>&nbsp;Zgniły ziarna pod swymi skibami, spustoszone są spichlerze, zburzone stodoły, bo uschło zboże.</p>
<p class="BibleIndent" id="BG-1_18"><sup>1.18</sup>&nbsp;Jakże ryczy bydło? Błąkają się stada wołów, bo nie mają pastwisk, nawet i&nbsp;trzody owiec wyginęły.</p>
<p class="BibleIndent" id="BG-1_19"><sup>1.19</sup>&nbsp;Do ciebie wołam, PANIE, bo ogień pożarł pastwiska <i>na</i> pustyni, a&nbsp;płomień spalił wszystkie drzewa polne;</p>
<p class="BibleIndent" id="BG-1_20"><sup>1.20</sup>&nbsp;Także i&nbsp;zwierzęta polne ryczą do ciebie, ponieważ wyschły strumienie wód, a&nbsp;ogień pożarł pastwiska na pustyni.</p>
<h3 class="sigil_not_in_toc"><a href="../Text/PL-29.xhtml">Księga Joela 2</a></h3>
<p class="BibleIndent" id="BG-2_1"><sup>2.1</sup>&nbsp;Zadmijcie w&nbsp;trąbę na Syjonie, krzyczcie na mojej świętej górze! Niech zadrżą wszyscy mieszkańcy ziemi, bo nadchodzi dzień PANA, bo już <i>jest</i> bliski;</p>
<p class="BibleIndent" id="BG-2_2"><sup>2.2</sup>&nbsp;Dzień ciemności i&nbsp;mroku, dzień obłoku i&nbsp;chmury, jak zorza ranna rozciągnięta po górach. Lud wielki i&nbsp;potężny, któremu równego nie było od wieków i&nbsp;po nim nigdy nie będzie aż do lat najdalszych pokoleń.</p>
<p class="BibleIndent" id="BG-2_3"><sup>2.3</sup>&nbsp;Przed jego obliczem ogień pożerający, a&nbsp;za nim płomień palący. Ta ziemia <i>jest</i> przed nim jak ogród Eden, ale po nim będzie opustoszałe pustkowie –&nbsp;przed nim nie ujdzie nikt.</p>
<p class="BibleIndent" id="BG-2_4"><sup>2.4</sup>&nbsp;Ich wygląd jest podobny do wyglądu koni i&nbsp;pobiegną jak jeźdźcy.</p>
<p class="BibleIndent" id="BG-2_5"><sup>2.5</sup>&nbsp;Po wierzchołkach gór będą skakać jak grzmot rydwanów, jak szum płomienia ognia, co pożera ściernisko, jak lud potężny uszykowany do bitwy.</p>
<p class="BibleIndent" id="BG-2_6"><sup>2.6</sup>&nbsp;Na ich widok narody się zlękną, wszystkie <i>ich</i> twarze poczernieją jak garnek.</p>
<p class="BibleIndent" id="BG-2_7"><sup>2.7</sup>&nbsp;Pobiegną jak wojownicy, wedrą się na mury jak waleczni wojownicy; każdy z&nbsp;nich pójdzie swoją drogą, a&nbsp;nie zboczą ze swoich ścieżek.</p>
<p class="BibleIndent" id="BG-2_8"><sup>2.8</sup>&nbsp;Jeden drugiego nie ściśnie, każdy pójdzie swoją drogą. A&nbsp;choć i&nbsp;na miecz upadną, nie będą zranieni.</p>
<p class="BibleIndent" id="BG-2_9"><sup>2.9</sup>&nbsp;Po mieście będą chodzić, po murze <i>będą</i> biegać, wdrapią się na domy i&nbsp;wejdą oknami jak złodziej.</p>
<p class="BibleIndent" id="BG-2_10"><sup>2.10</sup>&nbsp;Przed nimi zadrży ziemia, niebiosa się poruszą, słońce i&nbsp;księżyc będą zaćmione, a&nbsp;gwiazdy stracą swój blask.</p>
<p class="BibleIndent" id="BG-2_11"><sup>2.11</sup>&nbsp;A PAN wyda swój głos przed swoim wojskiem, gdyż jego obóz jest ogromny, gdyż mocny <i>jest</i> ten, który wykonuje jego słowo. Wielki jest bowiem dzień PANA i&nbsp;bardzo straszliwy! Któż go zniesie?</p>
<p class="BibleIndent" id="BG-2_12"><sup>2.12</sup>&nbsp;Dlatego jeszcze <i>i</i> teraz, mówi PAN, wróćcie do mnie całym swym sercem, w&nbsp;poście, płaczu i&nbsp;w&nbsp;lamencie.</p>
<p class="BibleIndent" id="BG-2_13"><sup>2.13</sup>&nbsp;Rozdzierajcie swoje serca, a&nbsp;nie swoje szaty, i&nbsp;nawróćcie się do PANA, waszego Boga, bo on jest łaskawy i&nbsp;miłosierny, nieskory do gniewu i&nbsp;hojny w&nbsp;miłosierdzie i&nbsp;żałuje nieszczęścia.</p>
<p class="BibleIndent" id="BG-2_14"><sup>2.14</sup>&nbsp;Któż wie, czy nie zawróci i&nbsp;nie będzie mu żal, i&nbsp;nie zostawi po sobie błogosławieństwa <i>na</i> ofiarę z&nbsp;pokarmów i&nbsp;z&nbsp;płynów dla PANA, swego Boga?</p>
<p class="BibleIndent" id="BG-2_15"><sup>2.15</sup>&nbsp;Zadmijcie w&nbsp;trąbę na Syjonie, ogłoście święty post, zwołajcie zgromadzenie.</p>
<p class="BibleIndent" id="BG-2_16"><sup>2.16</sup>&nbsp;Zgromadźcie lud, poświęćcie zgromadzenie, zbierzcie starców, zbierzcie dzieci i&nbsp;<i>niemowlęta</i> ssące piersi. Niech oblubieniec wyjdzie ze swojej izby, a&nbsp;oblubienica ze swojej komnaty.</p>
<p class="BibleIndent" id="BG-2_17"><sup>2.17</sup>&nbsp;Niech kapłani, słudzy PANA, płaczą między przedsionkiem a&nbsp;ołtarzem i&nbsp;<i>niech</i> mówią: Przepuść, PANIE, swemu ludowi i&nbsp;nie wydawaj swego dziedzictwa na pohańbienie, aby poganie nad nimi nie panowali. Czemu mieliby mówić wśród narodów: Gdzie jest ich Bóg?</p>
<p class="BibleIndent" id="BG-2_18"><sup>2.18</sup>&nbsp;Wtedy PAN będzie zazdrosny o&nbsp;swoją ziemię i&nbsp;zlituje się nad swoim ludem.</p>
<p class="BibleIndent" id="BG-2_19"><sup>2.19</sup>&nbsp;I PAN odezwie się, i&nbsp;powie do swego ludu: Oto ześlę wam zboże, moszcz i&nbsp;oliwę i&nbsp;nasycicie się nimi, a&nbsp;już nie wydam was na pohańbienie pośród pogan.</p>
<p class="BibleIndent" id="BG-2_20"><sup>2.20</sup>&nbsp;Oddalę od was północne <i>wojsko</i> i&nbsp;zapędzę je do ziemi suchej i&nbsp;spustoszonej. Przednia jego straż <i>obróci</i> <i>się</i> ku morzu wschodniemu, a&nbsp;jego tylna straż –&nbsp;ku morzu zachodniemu; i&nbsp;rozejdzie się jego smród i&nbsp;zgnilizna, bo postępował wyniośle.</p>
<p class="BibleIndent" id="BG-2_21"><sup>2.21</sup>&nbsp;Nie bój się, ziemio! Ciesz się i&nbsp;raduj, bo PAN uczyni wielkie rzeczy.</p>
<p class="BibleIndent" id="BG-2_22"><sup>2.22</sup>&nbsp;Nie bójcie się, polne zwierzęta, bo zarosło pastwisko na pustyni, a&nbsp;drzewa wydają swoje owoce, drzewo figowe i&nbsp;winorośl wydają swoją moc.</p>
<p class="BibleIndent" id="BG-2_23"><sup>2.23</sup>&nbsp;I wy, synowie Syjonu, cieszcie się i&nbsp;radujcie w&nbsp;PANU, waszym Bogu. Da wam bowiem deszcz wczesny i&nbsp;ześle wam deszcz jesienny i&nbsp;wiosenny, jak dawniej.</p>
<p class="BibleIndent" id="BG-2_24"><sup>2.24</sup>&nbsp;I spichlerze będą napełnione zbożem, a&nbsp;tłocznie będą opływać moszczem i&nbsp;oliwą.</p>
<p class="BibleIndent" id="BG-2_25"><sup>2.25</sup>&nbsp;W ten sposób wynagrodzę wam lata zjedzone przez szarańczę, larwę, robactwo i&nbsp;gąsienicę, moje wielkie wojsko, które wysyłałem na was.</p>
<p class="BibleIndent" id="BG-2_26"><sup>2.26</sup>&nbsp;Wtedy będziecie jeść obficie i&nbsp;będziecie nasyceni; będziecie chwalić imię PANA, swego Boga, który uczynił wam cudowne rzeczy, a&nbsp;mój lud nigdy nie będzie pohańbiony.</p>
<p class="BibleIndent" id="BG-2_27"><sup>2.27</sup>&nbsp;I dowiecie się, że ja jestem wśród Izraela, że ja jestem PAN, wasz Bóg, i&nbsp;że nie ma żadnego innego; a&nbsp;mój lud nigdy nie będzie pohańbiony.</p>
<p class="BibleIndent" id="BG-2_28"><sup>2.28</sup>&nbsp;I stanie się potem, że wyleję swojego Ducha na wszelkie ciało, i&nbsp;będą prorokować wasi synowie i&nbsp;wasze córki, wasi starcy będą mieć sny, a&nbsp;wasi młodzieńcy –&nbsp;widzenia.</p>
<p class="BibleIndent" id="BG-2_29"><sup>2.29</sup>&nbsp;Nawet na sługi i&nbsp;służebnice wyleję w&nbsp;tych dniach swojego Ducha.</p>
<p class="BibleIndent" id="BG-2_30"><sup>2.30</sup>&nbsp;I ukażę cuda na niebie i&nbsp;na ziemi, krew, ogień i&nbsp;kłęby dymu.</p>
<p class="BibleIndent" id="BG-2_31"><sup>2.31</sup>&nbsp;Słońce zamieni się w&nbsp;ciemność, a&nbsp;księżyc w&nbsp;krew, zanim nadejdzie dzień PANA, wielki i&nbsp;straszny.</p>
<p class="BibleIndent" id="BG-2_32"><sup>2.32</sup>&nbsp;I stanie się, że każdy, kto wezwie imienia PANA, zostanie wybawiony, bo na górze Syjon i&nbsp;w&nbsp;Jerozolimie będzie wybawienie, jak powiedział PAN, <i>to</i> <i>jest</i> w&nbsp;resztkach, które PAN powoła.</p>
<h3 class="sigil_not_in_toc"><a href="../Text/PL-29.xhtml">Księga Joela 3</a></h3>
<p class="BibleIndent" id="BG-3_1"><sup>3.1</sup>&nbsp;Oto bowiem w&nbsp;tych dniach i&nbsp;w&nbsp;tym czasie, gdy odwrócę niewolę ludu Judy i&nbsp;Jerozolimy;</p>
<p class="BibleIndent" id="BG-3_2"><sup>3.2</sup>&nbsp;Zgromadzę też wszystkie narody i&nbsp;sprowadzę je do Doliny Jehoszafata, i&nbsp;będę tam z&nbsp;nimi rozprawiał o&nbsp;swoim ludzie i&nbsp;o&nbsp;swoim dziedzictwie Izraela, które rozproszyły wśród narodów i&nbsp;podzieliły moją ziemię.</p>
<p class="BibleIndent" id="BG-3_3"><sup>3.3</sup>&nbsp;O mój lud rzucały los, dawały chłopca za nierządnicę i&nbsp;dziewczynę sprzedawały za wino, aby piły.</p>
<p class="BibleIndent" id="BG-3_4"><sup>3.4</sup>&nbsp;Ale wy cóż macie przeciwko mnie, Tyrze i&nbsp;Sydonie, oraz wszystkie granice filistyńskie? Czy chcecie dać mi odpłatę? Jeśli mi odpłacicie, to prędko i&nbsp;niezwłocznie i&nbsp;ja zwrócę waszą odpłatę na waszą głowę;</p>
<p class="BibleIndent" id="BG-3_5"><sup>3.5</sup>&nbsp;Gdyż zabraliście moje srebro i&nbsp;złoto, a&nbsp;moje wspaniałe klejnoty wnieśliście do swoich świątyń;</p>
<p class="BibleIndent" id="BG-3_6"><sup>3.6</sup>&nbsp;A synów Judy i&nbsp;synów Jerozolimy sprzedaliście Grekom, by ich oddalić od ich granic.</p>
<p class="BibleIndent" id="BG-3_7"><sup>3.7</sup>&nbsp;Oto wzbudzę ich z&nbsp;tego miejsca, do którego ich sprzedaliście, i&nbsp;zwrócę waszą zapłatę na waszą głowę;</p>
<p class="BibleIndent" id="BG-3_8"><sup>3.8</sup>&nbsp;I sprzedam waszych synów i&nbsp;wasze córki w&nbsp;ręce synów Judy, a&nbsp;oni sprzedadzą ich Sabejczykom, narodowi dalekiemu. Tak bowiem PAN powiedział.</p>
<p class="BibleIndent" id="BG-3_9"><sup>3.9</sup>&nbsp;Rozgłoście to wśród pogan, ogłoście wojnę, pobudźcie wojowników, niech przybędą <i>i</i> niech wyruszą wszyscy mężowie waleczni.</p>
<p class="BibleIndent" id="BG-3_10"><sup>3.10</sup>&nbsp;Przekujcie wasze lemiesze na miecze, a&nbsp;wasze sierpy na oszczepy; kto słaby, niech powie: Jestem silny.</p>
<p class="BibleIndent" id="BG-3_11"><sup>3.11</sup>&nbsp;Zgromadźcie się i&nbsp;przyjdźcie, wszystkie okoliczne narody –&nbsp;zbierzcie się. Sprowadź tam, PANIE, swoich wojowników.</p>
<p class="BibleIndent" id="BG-3_12"><sup>3.12</sup>&nbsp;Niech poganie się ockną i&nbsp;nadciągną na Dolinę Jehoszafata. Tam bowiem zasiądę, aby sądzić wszystkie okoliczne narody.</p>
<p class="BibleIndent" id="BG-3_13"><sup>3.13</sup>&nbsp;Zapuśćcie sierp, bo dojrzało żniwo. Pójdźcie i&nbsp;zstąpcie, bo tłocznia jest pełna, kadzie przelewają się, bo ich zło <i>jest</i> wielkie.</p>
<p class="BibleIndent" id="BG-3_14"><sup>3.14</sup>&nbsp;Tłumy, tłumy w&nbsp;dolinie wyroku. Bliski bowiem jest dzień PANA w&nbsp;dolinie wyroku.</p>
<p class="BibleIndent" id="BG-3_15"><sup>3.15</sup>&nbsp;Słońce i&nbsp;księżyc się zaćmią i&nbsp;gwiazdy stracą swój blask.</p>
<p class="BibleIndent" id="BG-3_16"><sup>3.16</sup>&nbsp;I PAN zagrzmi z&nbsp;Syjonu, a&nbsp;z&nbsp;Jerozolimy wyda swój głos, tak że zadrżą niebiosa i&nbsp;ziemia. Ale PAN będzie ucieczką dla swego ludu i&nbsp;siłą synów Izraela.</p>
<p class="BibleIndent" id="BG-3_17"><sup>3.17</sup>&nbsp;I poznacie, że ja jestem PANEM, waszym Bogiem, który mieszka na Syjonie, mojej świętej górze. I&nbsp;Jerozolima stanie się święta, a&nbsp;obcy już nie będą przez nią przechodzić.</p>
<p class="BibleIndent" id="BG-3_18"><sup>3.18</sup>&nbsp;I stanie się w&nbsp;tym dniu, że góry będą kropić moszczem, pagórki opływać mlekiem i&nbsp;wszystkie strumienie Judy napełnią się wodą, a&nbsp;z&nbsp;domu PANA wyjdzie źródło, które nawodni dolinę Sittim.</p>
<p class="BibleIndent" id="BG-3_19"><sup>3.19</sup>&nbsp;Egipt zostanie spustoszony, a&nbsp;ziemia Edom zamieni się w&nbsp;opustoszałe pustkowie z&nbsp;powodu przemocy wyrządzonej synom Judy, bo przelewali niewinną krew w&nbsp;ich ziemi.</p>
<p class="BibleIndent" id="BG-3_20"><sup>3.20</sup>&nbsp;Ale Juda będzie trwać na wieki, a&nbsp;Jerozolima –&nbsp;z pokolenia na pokolenie.</p>
<p class="BibleIndent" id="BG-3_21"><sup>3.21</sup>&nbsp;I oczyszczę tych, <i>których</i> krwi nie oczyściłem. PAN bowiem mieszka na Syjonie.</p>
</div>
</body>
</html>