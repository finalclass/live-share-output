<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Księga Malachiasza</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Księga Malachiasza</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-39.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-39.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-39.xhtml#BG-3_1">[&nbsp;03&nbsp;]</a></span></p>

<h3 class="sigil_not_in_toc"><a href="../Text/PL-39.xhtml">Księga Malachiasza 1</a></h3>
<p class="BibleIndent" id="BG-1_1"><sup>1.1</sup>&nbsp;Brzemię słowa PANA do Izraela przez Malachiasza.</p>
<p class="BibleIndent" id="BG-1_2"><sup>1.2</sup>&nbsp;Umiłowałem was, mówi PAN, a&nbsp;<i>wy</i> mówicie: W&nbsp;czym nas umiłowałeś? Czy Ezaw nie <i>był</i> bratem Jakuba? –&nbsp;mówi PAN, a&nbsp;jednak umiłowałem Jakuba;</p>
<p class="BibleIndent" id="BG-1_3"><sup>1.3</sup>&nbsp;A Ezawa znienawidziłem i&nbsp;wydałem jego góry <i>na</i> spustoszenie, a&nbsp;jego dziedzictwo –&nbsp;smokom na pustkowiu.</p>
<p class="BibleIndent" id="BG-1_4"><sup>1.4</sup>&nbsp;Choćby Edom powiedział: Staliśmy się ubodzy, ale wrócimy i&nbsp;odbudujemy spustoszone <i>miejsca</i>, to tak mówi PAN zastępów: Niech oni budują, a&nbsp;ja zburzę; i&nbsp;nazwą ich granicą bezbożności oraz ludem, na który PAN zapałał gniewem aż na wieki.</p>
<p class="BibleIndent" id="BG-1_5"><sup>1.5</sup>&nbsp;Wasze oczy spojrzą i&nbsp;powiecie: PAN będzie uwielbiony w&nbsp;granicach Izraela.</p>
<p class="BibleIndent" id="BG-1_6"><sup>1.6</sup>&nbsp;Syn czci ojca, a&nbsp;sługa swego pana. Jeśli więc jestem ojcem, gdzie jest moja cześć? Jeśli jestem panem, gdzie <i>jest</i> bojaźń przede mną? –&nbsp;mówi PAN zastępów do was, kapłani, którzy lekceważycie moje imię. Wy jednak mówicie: W&nbsp;czym lekceważymy twoje imię?</p>
<p class="BibleIndent" id="BG-1_7"><sup>1.7</sup>&nbsp;Przynosicie na mój ołtarz pokarm nieczysty i&nbsp;mówicie: Czym cię zanieczyściliśmy? <i>Tym</i>, że mówicie: Stołem PANA <i>można</i> wzgardzić.</p>
<p class="BibleIndent" id="BG-1_8"><sup>1.8</sup>&nbsp;Gdy bowiem przyprowadzacie na ofiarę to, co jest ślepe, <i>czyż</i> nie jest <i>to</i> zła rzecz? I&nbsp;gdy przyprowadzacie kulawe i&nbsp;chore, <i>czy</i> <i>to</i> nie <i>jest</i> zła rzecz? Ofiaruj to twemu namiestnikowi, zobaczysz, czy będzie mu się podobać. Czy przyjmie twoją osobę? –&nbsp;mówi PAN zastępów.</p>
<p class="BibleIndent" id="BG-1_9"><sup>1.9</sup>&nbsp;Dlatego teraz, proszę, przebłagajcie Boga, aby się zlitował nad nami. To się dzieje z&nbsp;waszych rąk, czy więc przyjmie waszą osobę? –&nbsp;mówi PAN zastępów.</p>
<p class="BibleIndent" id="BG-1_10"><sup>1.10</sup>&nbsp;Kto spośród was za darmo zamknąłby drzwi albo zapaliłby ogień na moim ołtarzu? Nie mam w&nbsp;was upodobania, mówi PAN zastępów, i&nbsp;nie przyjmę ofiary z&nbsp;waszej ręki.</p>
<p class="BibleIndent" id="BG-1_11"><sup>1.11</sup>&nbsp;Od wschodu słońca bowiem aż do jego zachodu moje imię <i>będzie</i> wielkie wśród pogan; na każdym miejscu będą składane mojemu imieniu kadzidło i&nbsp;ofiara czysta. Moje imię bowiem będzie wielkie wśród narodów, mówi PAN zastępów.</p>
<p class="BibleIndent" id="BG-1_12"><sup>1.12</sup>&nbsp;Lecz wy bezcześcicie je, <i>gdy</i> mówicie: Stół PANA <i>jest</i> nieczysty; a&nbsp;to, co kładziecie na nim, jest wzgardzonym pokarmem.</p>
<p class="BibleIndent" id="BG-1_13"><sup>1.13</sup>&nbsp;Mówicie też: <i>Jakiż</i> <i>to</i> wysiłek! I&nbsp;parskacie na to, co mówi PAN zastępów, i&nbsp;przynosicie to, co jest rozszarpane, kulawe i&nbsp;chore, takie ofiary przynosicie. Czy <i>mam</i> to przyjąć z&nbsp;waszej ręki? –&nbsp;mówi PAN.</p>
<p class="BibleIndent" id="BG-1_14"><sup>1.14</sup>&nbsp;<i>Niech</i> będzie przeklęty oszust, który mając w&nbsp;swej trzodzie samca, ślubuje, a&nbsp;składa Panu w&nbsp;ofierze to, co jest ułomne. Jestem bowiem wielkim Królem, mówi PAN zastępów, a&nbsp;moje imię jest straszne między narodami.</p>
<h3 class="sigil_not_in_toc"><a href="../Text/PL-39.xhtml">Księga Malachiasza 2</a></h3>
<p class="BibleIndent" id="BG-2_1"><sup>2.1</sup>&nbsp;Teraz, kapłani, ten rozkaz <i>dotyczy</i> was.</p>
<p class="BibleIndent" id="BG-2_2"><sup>2.2</sup>&nbsp;Jeśli nie usłuchacie i&nbsp;nie weźmiecie tego do serca, aby oddać chwałę mojemu imieniu, mówi PAN zastępów, wtedy ześlę na was przekleństwo i&nbsp;będę przeklinać wasze błogosławieństwa. I&nbsp;już je przekląłem, bo nie bierzecie tego do serca.</p>
<p class="BibleIndent" id="BG-2_3"><sup>2.3</sup>&nbsp;Oto wam zepsuję wasze siewy i&nbsp;rzucę wam gnojem w&nbsp;twarz, gnojem waszych ofiar. I&nbsp;zabiorą was razem z&nbsp;nim.</p>
<p class="BibleIndent" id="BG-2_4"><sup>2.4</sup>&nbsp;I dowiecie się, że posłałem do was ten rozkaz, aby moje przymierze było z&nbsp;Lewim, mówi PAN zastępów.</p>
<p class="BibleIndent" id="BG-2_5"><sup>2.5</sup>&nbsp;Moje przymierze z&nbsp;nim było <i>przymierzem</i> życia i&nbsp;pokoju; dałem mu je <i>z</i> <i>powodu</i> bojaźni, którą mnie się bał, i&nbsp;ponieważ przed moim imieniem był zatrwożony.</p>
<p class="BibleIndent" id="BG-2_6"><sup>2.6</sup>&nbsp;Prawo prawdy było na jego ustach i&nbsp;nie znaleziono na jego wargach nieprawości. Chodził ze mną w&nbsp;pokoju i&nbsp;prawości i&nbsp;wielu odwrócił od nieprawości.</p>
<p class="BibleIndent" id="BG-2_7"><sup>2.7</sup>&nbsp;Wargi kapłana bowiem mają strzec poznania i&nbsp;jego ustami <i>ludzie</i> mają pytać o&nbsp;prawo, gdyż on jest posłańcem PANA zastępów.</p>
<p class="BibleIndent" id="BG-2_8"><sup>2.8</sup>&nbsp;Ale wy zboczyliście z&nbsp;drogi i&nbsp;byliście powodem potknięcia o&nbsp;prawo dla wielu, zepsuliście przymierze Lewiego, mówi PAN zastępów.</p>
<p class="BibleIndent" id="BG-2_9"><sup>2.9</sup>&nbsp;Dlatego i&nbsp;ja sprawiłem, że zostaliście wzgardzeni i&nbsp;poniżeni u&nbsp;wszystkich ludzi, ponieważ nie strzegliście moich dróg i&nbsp;jesteście stronniczy w&nbsp;<i>stosowaniu</i> prawa.</p>
<p class="BibleIndent" id="BG-2_10"><sup>2.10</sup>&nbsp;Czy nie mamy wszyscy jednego ojca? Czy nie stworzył nas jeden Bóg? Czemu <i>więc</i> brat zdradza swego brata, naruszając przymierze naszych ojców?</p>
<p class="BibleIndent" id="BG-2_11"><sup>2.11</sup>&nbsp;Juda postępuje zdradliwie, obrzydliwość dzieje się w&nbsp;Izraelu i&nbsp;Jerozolimie. Juda bowiem zbezcześcił świętość PANA, którą miał kochać, i&nbsp;pojął za żonę córkę obcego boga.</p>
<p class="BibleIndent" id="BG-2_12"><sup>2.12</sup>&nbsp;PAN wykorzeni z&nbsp;namiotów Jakuba tego człowieka, który to czyni, <i>zarówno</i> czuwającego, jak i&nbsp;odpowiadającego oraz składającego ofiarę PANU zastępów.</p>
<p class="BibleIndent" id="BG-2_13"><sup>2.13</sup>&nbsp;A oto kolejna rzecz, którą uczyniliście: okrywacie ołtarz PANA łzami, płaczem i&nbsp;wołaniem, tak że już nie patrzy na ofiarę ani już <i>nie</i> przyjmuje chętnie ofiary z&nbsp;waszej ręki.</p>
<p class="BibleIndent" id="BG-2_14"><sup>2.14</sup>&nbsp;Wy jednak mówicie: Dlaczego? Dlatego że PAN jest świadkiem między tobą a&nbsp;żoną twojej młodości, którą zdradziłeś. Ona przecież <i>jest</i> twoją towarzyszką i&nbsp;żoną twego przymierza.</p>
<p class="BibleIndent" id="BG-2_15"><sup>2.15</sup>&nbsp;Czy nie uczynił jednej, choć mu jeszcze zostało ducha? A&nbsp;czemu jedną? <i>Aby</i> szukał potomstwa Bożego. Tak więc strzeżcie swego ducha i&nbsp;niech nikt nie postępuje zdradliwie z&nbsp;żoną swojej młodości.</p>
<p class="BibleIndent" id="BG-2_16"><sup>2.16</sup>&nbsp;Mówi bowiem PAN, Bóg Izraela, że nienawidzi oddalania, gdyż <i>ten</i>, <i>kto</i> <i>to</i> <i>robi</i>, okrywa swoim płaszczem okrucieństwo, mówi PAN zastępów. Tak więc strzeżcie swego ducha i&nbsp;nie postępujcie zdradliwie.</p>
<p class="BibleIndent" id="BG-2_17"><sup>2.17</sup>&nbsp;Naprzykrzaliście się PANU swoimi słowami. A&nbsp;mówicie: W&nbsp;czym <i>mu</i> się naprzykrzaliśmy? <i>W</i> <i>tym</i>, gdy mówicie: Każdy, kto czyni zło, podoba się PANU i&nbsp;w&nbsp;takich ma on swe upodobanie; albo: Gdzież <i>jest</i> Bóg sądu?</p>
<h3 class="sigil_not_in_toc"><a href="../Text/PL-39.xhtml">Księga Malachiasza 3</a></h3>
<p class="BibleIndent" id="BG-3_1"><sup>3.1</sup>&nbsp;Oto posyłam mego posłańca, który przygotuje drogę przed moim obliczem. I&nbsp;nagle przybędzie do swojej świątyni Pan, którego wy szukacie, Posłaniec przymierza, którego wy pragniecie. Oto przyjdzie, mówi PAN zastępów.</p>
<p class="BibleIndent" id="BG-3_2"><sup>3.2</sup>&nbsp;Lecz któż będzie mógł znieść dzień jego przyjścia? I&nbsp;kto się ostanie, gdy on się ukaże? <i>Jest</i> bowiem jak ogień złotnika i&nbsp;jak mydło foluszników.</p>
<p class="BibleIndent" id="BG-3_3"><sup>3.3</sup>&nbsp;I zasiądzie jako ten, kto roztapia i&nbsp;oczyszcza srebro: oczyści synów Lewiego, oczyści ich jak złoto i&nbsp;srebro i&nbsp;będą składać PANU ofiarę w&nbsp;sprawiedliwości.</p>
<p class="BibleIndent" id="BG-3_4"><sup>3.4</sup>&nbsp;Wtedy ofiara Judy i&nbsp;Jerozolimy będzie miła PANU, jak za dawnych dni i&nbsp;jak za lat minionych.</p>
<p class="BibleIndent" id="BG-3_5"><sup>3.5</sup>&nbsp;I zbliżę się do was na sąd, i&nbsp;będę rychłym świadkiem przeciwko czarownikom, przeciwko cudzołożnikom, przeciwko krzywoprzysięzcom, przeciwko tym, którzy uciskają najemników przy ich zapłatach oraz wdowy i&nbsp;sieroty i&nbsp;krzywdzą cudzoziemca, a&nbsp;nie boją się mnie, mówi PAN zastępów.</p>
<p class="BibleIndent" id="BG-3_6"><sup>3.6</sup>&nbsp;Gdyż ja, PAN, nie zmieniam się, dlatego wy, synowie Jakuba, nie zostaliście zniszczeni.</p>
<p class="BibleIndent" id="BG-3_7"><sup>3.7</sup>&nbsp;Od dni waszych ojców odstępowaliście od moich ustaw i&nbsp;nie przestrzegaliście <i>ich</i>. Zawróćcie do mnie, a&nbsp;ja zawrócę do was, mówi PAN zastępów. Ale wy mówicie: Pod jakim względem mamy zawrócić?</p>
<p class="BibleIndent" id="BG-3_8"><sup>3.8</sup>&nbsp;Czy człowiek okradnie Boga? Wy jednak mnie okradacie. Lecz mówicie: Z&nbsp;czego cię okradamy? Z&nbsp;dziesięcin i&nbsp;ofiar.</p>
<p class="BibleIndent" id="BG-3_9"><sup>3.9</sup>&nbsp;Jesteście zupełnie przeklęci, ponieważ mnie okradacie, wy <i>i</i> cały wasz naród.</p>
<p class="BibleIndent" id="BG-3_10"><sup>3.10</sup>&nbsp;Przynieście całą dziesięcinę do spichlerza, aby żywność była w&nbsp;moim domu, a&nbsp;doświadczcie mnie teraz w&nbsp;tym, mówi PAN zastępów, czy wam nie otworzę okien niebios i&nbsp;nie wyleję na was błogosławieństwa, tak że nie będziecie mieli gdzie go podziać;</p>
<p class="BibleIndent" id="BG-3_11"><sup>3.11</sup>&nbsp;I zgromię ze względu na was tego, który pożera, a&nbsp;nie popsuje wam plonu ziemi i&nbsp;winorośl nie będzie pozbawiona owocu na polu, mówi PAN zastępów.</p>
<p class="BibleIndent" id="BG-3_12"><sup>3.12</sup>&nbsp;I wszystkie narody będą was nazywać błogosławionymi, bo będziecie ziemią rozkoszną, mówi PAN zastępów.</p>
<p class="BibleIndent" id="BG-3_13"><sup>3.13</sup>&nbsp;Zuchwałe są wasze słowa przeciwko mnie, mówi PAN. Wy jednak mówicie: Cóż powiedzieliśmy przeciwko tobie?</p>
<p class="BibleIndent" id="BG-3_14"><sup>3.14</sup>&nbsp;Mówiliście: Na próżno służyć Bogu. Co za pożytek z&nbsp;tego, że przestrzegaliśmy jego przykazań i&nbsp;chodziliśmy smutni przed PANEM zastępów?</p>
<p class="BibleIndent" id="BG-3_15"><sup>3.15</sup>&nbsp;A teraz pysznych mamy za błogosławionych, ponieważ ci się budują, którzy czynią niegodziwość, a&nbsp;ci, którzy kuszą Boga, są wybawieni.</p>
<p class="BibleIndent" id="BG-3_16"><sup>3.16</sup>&nbsp;Wtedy rozmawiali <i>o</i> <i>tym</i> między sobą ci, którzy się bali PANA. PAN zobaczył <i>to</i> i&nbsp;usłyszał, i&nbsp;napisano księgę wspomnień przed nim <i>z</i> <i>powodu</i> tych, którzy się boją PANA i&nbsp;rozmyślają o&nbsp;jego imieniu.</p>
<p class="BibleIndent" id="BG-3_17"><sup>3.17</sup>&nbsp;Oni będą moimi, mówi PAN zastępów, w&nbsp;dniu, kiedy uczynię ich moją własnością. Zlituję się nad nimi, jak się lituje ojciec nad swoim synem, który mu służy.</p>
<p class="BibleIndent" id="BG-3_18"><sup>3.18</sup>&nbsp;Wtedy zawrócicie i&nbsp;zobaczycie różnicę między sprawiedliwym i&nbsp;bezbożnym, między tym, który służy Bogu, <i>i</i> tym, który mu nie służy.</p>
<h3 class="sigil_not_in_toc"><a href="../Text/PL-39.xhtml">Księga Malachiasza 4</a></h3>
<p class="BibleIndent" id="BG-4_1"><sup>4.1</sup>&nbsp;Oto bowiem nadchodzi dzień palący jak piec, a&nbsp;wszyscy pyszni i&nbsp;wszyscy czyniący niegodziwie będą <i>jak</i> ściernisko. I&nbsp;spali ich ten nadchodzący dzień, mówi PAN zastępów, tak że nie pozostawi im ani korzenia, ani gałązki.</p>
<p class="BibleIndent" id="BG-4_2"><sup>4.2</sup>&nbsp;Ale dla was, którzy się boicie mojego imienia, wzejdzie Słońce sprawiedliwości z&nbsp;uzdrowieniem na swoich skrzydłach; wtedy wyjdziecie i&nbsp;wyrośniecie jak cielęta z&nbsp;zagrody.</p>
<p class="BibleIndent" id="BG-4_3"><sup>4.3</sup>&nbsp;I podepczecie bezbożnych, gdyż będą prochem pod waszymi nogami w&nbsp;dniu, kiedy to uczynię, mówi PAN zastępów.</p>
<p class="BibleIndent" id="BG-4_4"><sup>4.4</sup>&nbsp;Pamiętajcie <i>o</i> prawie Mojżesza, mego sługi, które mu nadałem na Horebie dla całego Izraela, oraz <i>o</i> ustawach i&nbsp;sądach.</p>
<p class="BibleIndent" id="BG-4_5"><sup>4.5</sup>&nbsp;Oto poślę wam Eliasza proroka, <i>zanim</i> przyjdzie <i>ten</i> wielki i&nbsp;straszny dzień PANA.</p>
<p class="BibleIndent" id="BG-4_6"><sup>4.6</sup>&nbsp;On zwróci serca ojców ku synom, a&nbsp;serca synów ku ich ojcom, abym nie ukarał ziemi przekleństwem, gdy przyjdę.</p>
</div>
</body>
</html>