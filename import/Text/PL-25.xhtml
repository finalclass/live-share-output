<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Lamentacje</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Lamentacje</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-25.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-25.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-25.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-25.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-25.xhtml#BG-5_1">[&nbsp;05&nbsp;]</a></span></p>

<h3 class="sigil_not_in_toc"><a href="../Text/PL-25.xhtml">Lamentacje 1</a></h3>
<p class="BibleIndent" id="BG-1_1"><sup>1.1</sup>&nbsp;Ach, jak samotnie siedzi miasto niegdyś tak pełne ludzi! Stało się jak wdowa! <i>Niegdyś</i> wielka wśród narodów i&nbsp;księżniczka wśród prowincji, <i>teraz</i> stała się podwładną.</p>
<p class="BibleIndent" id="BG-1_2"><sup>1.2</sup>&nbsp;Nieustannie płacze w&nbsp;nocy, a&nbsp;na jej policzkach łzy. Nie ma nikogo, kto by ją pocieszył pośród wszystkich jej kochanków. Wszyscy jej przyjaciele zdradzili ją i&nbsp;stali się jej wrogami.</p>
<p class="BibleIndent" id="BG-1_3"><sup>1.3</sup>&nbsp;Juda poszedł na wygnanie z&nbsp;powodu ucisku i&nbsp;wielkiej niewoli, mieszka między poganami i&nbsp;nie znajduje odpoczynku. Wszyscy jego prześladowcy dopadli go pośród ucisków.</p>
<p class="BibleIndent" id="BG-1_4"><sup>1.4</sup>&nbsp;Drogi Syjonu płaczą, bo nikt nie przychodzi na uroczyste święta. Wszystkie jego bramy opustoszały, jego kapłani wzdychają, jego dziewice są smutne, a&nbsp;on sam jest pełny goryczy.</p>
<p class="BibleIndent" id="BG-1_5"><sup>1.5</sup>&nbsp;Jego wrogowie są zwierzchnikami, jego przeciwnikom szczęśliwie się powodzi. PAN bowiem trapił go z&nbsp;powodu mnóstwa jego występków. Jego dzieci poszły do niewoli przed ciemięzcą.</p>
<p class="BibleIndent" id="BG-1_6"><sup>1.6</sup>&nbsp;A tak odjęte zostało od córki Syjonu całe jej dostojeństwo. Jej książęta stali się jak jelenie, które nie znajdują pastwiska, i&nbsp;uchodzą bez siły przed tym, który je ściga.</p>
<p class="BibleIndent" id="BG-1_7"><sup>1.7</sup>&nbsp;W dniach swego utrapienia i&nbsp;<i>swej</i> niedoli Jerozolima wspomina wszystkie swoje kosztowności, jakie miała za dawnych dni, gdy jej lud wpadł w&nbsp;ręce wroga, a&nbsp;nikt jej nie pomógł; nieprzyjaciele, widząc ją, naśmiewali się z&nbsp;jej szabatów.</p>
<p class="BibleIndent" id="BG-1_8"><sup>1.8</sup>&nbsp;Jerozolima ciężko zgrzeszyła, dlatego została odłączona jako nieczysta. Wszyscy, którzy ją szanowali, gardzą nią, gdyż widzą jej nagość, a&nbsp;ona wzdycha i&nbsp;odwraca się plecami.</p>
<p class="BibleIndent" id="BG-1_9"><sup>1.9</sup>&nbsp;Jej nieczystość jest na brzegach jej szat, nie pamięta swego końca; dlatego wielce ją poniżono i&nbsp;nikt jej nie pociesza. Spójrz, PANIE, na moje utrapienie, bo wróg się wywyższył.</p>
<p class="BibleIndent" id="BG-1_10"><sup>1.10</sup>&nbsp;Wróg wyciągnął swoją rękę po wszystkie jej kosztowności. Patrzy, jak poganie, którym zakazałeś wchodzić do twego zgromadzenia, wchodzą do jej świątyni.</p>
<p class="BibleIndent" id="BG-1_11"><sup>1.11</sup>&nbsp;Cały jej lud wzdycha i&nbsp;szuka chleba, daje swoje kosztowności za pokarm, aby posilić duszę. Spójrz, PANIE, i&nbsp;zobacz, że zostałam znieważona.</p>
<p class="BibleIndent" id="BG-1_12"><sup>1.12</sup>&nbsp;Czy nic was to nie obchodzi, wszyscy, którzy przechodzicie obok? Spójrzcie i&nbsp;zobaczcie, czy jest boleść podobna do mojej boleści, jaką mi zadano, którą dotknął mnie PAN w&nbsp;dniu swojego zapalczywego gniewu.</p>
<p class="BibleIndent" id="BG-1_13"><sup>1.13</sup>&nbsp;Z wysoka zesłał ogień na moje kości, który je pokonał. Rozciągnął sieć na moje nogi i&nbsp;zawrócił mnie, wydał mnie na spustoszenie i&nbsp;przez cały dzień omdlewam.</p>
<p class="BibleIndent" id="BG-1_14"><sup>1.14</sup>&nbsp;Jarzmo moich nieprawości jest związane jego ręką, splotły się i&nbsp;weszły na moją szyję, a&nbsp;<i>to</i> poraziło moją siłę. Pan wydał mnie w&nbsp;ręce <i>wrogów</i> i&nbsp;nie mogę powstać.</p>
<p class="BibleIndent" id="BG-1_15"><sup>1.15</sup>&nbsp;Pan podeptał wszystkich moich mocarzy, <i>którzy</i> <i>są</i> pośród mnie, zwołał przeciwko mnie gromadę, aby zmiażdżyć moich młodzieńców. Pan, jak w&nbsp;tłoczni, podeptał dziewicę, córkę Judy.</p>
<p class="BibleIndent" id="BG-1_16"><sup>1.16</sup>&nbsp;Dlatego ja płaczę; z&nbsp;oczu, z&nbsp;moich oczu, ciekną wody, gdyż daleko jest ode mnie pocieszyciel, który by pokrzepił moją duszę; moi synowie są wytraceni, bo wróg zwyciężył.</p>
<p class="BibleIndent" id="BG-1_17"><sup>1.17</sup>&nbsp;Syjon wyciąga swoje ręce, nie ma nikogo, kto by go pocieszył. PAN pobudził dokoła Jakuba jego wrogów; Jerozolima jest wśród nich <i>jak</i> <i>kobieta</i> oddalona z&nbsp;powodu <i>jej</i> nieczystości.</p>
<p class="BibleIndent" id="BG-1_18"><sup>1.18</sup>&nbsp;PAN jest sprawiedliwy, bo zbuntowałam się przeciwko jego słowu. Słuchajcie, proszę, wszyscy ludzie, i&nbsp;zobaczcie moje boleści. Moje dziewice i&nbsp;moi młodzieńcy poszli do niewoli.</p>
<p class="BibleIndent" id="BG-1_19"><sup>1.19</sup>&nbsp;Wołałam do moich kochanków, lecz oni mnie zdradzili. Moi kapłani i&nbsp;starcy zginęli w&nbsp;mieście, kiedy szukali pokarmu dla siebie, aby posilić swoją duszę.</p>
<p class="BibleIndent" id="BG-1_20"><sup>1.20</sup>&nbsp;Spójrz, PANIE, bo jestem utrapiona, moje wnętrzności drżą, moje serce przewraca się we mnie, gdyż uparcie się buntowałam. Na dworze miecz osieroca, <i>a</i> w&nbsp;domu nie ma nic oprócz śmierci.</p>
<p class="BibleIndent" id="BG-1_21"><sup>1.21</sup>&nbsp;Słyszą, że wzdycham, <i>ale</i> nie ma nikogo, kto by mnie pocieszył; wszyscy moi wrogowie słyszeli o&nbsp;moim nieszczęściu i&nbsp;cieszą się, że to uczyniłeś. Sprowadzasz dzień, który zapowiedziałeś, a&nbsp;staną się podobni do mnie.</p>
<p class="BibleIndent" id="BG-1_22"><sup>1.22</sup>&nbsp;Niech cała ich niegodziwość przyjdzie przed ciebie; uczyń im tak, jak mnie uczyniłeś z&nbsp;powodu wszystkich moich przestępstw. Wiele bowiem jest moich westchnień, a&nbsp;moje serce omdlewa.</p>
<h3 class="sigil_not_in_toc"><a href="../Text/PL-25.xhtml">Lamentacje 2</a></h3>
<p class="BibleIndent" id="BG-2_1"><sup>2.1</sup>&nbsp;Jakże zaciemnił Pan córkę Syjonu chmurą w&nbsp;swoim gniewie, zrzucił z&nbsp;nieba <i>na</i> ziemię chwałę Izraela, a&nbsp;nie wspomniał na podnóżek swoich nóg w&nbsp;dniu swej zapalczywości!</p>
<p class="BibleIndent" id="BG-2_2"><sup>2.2</sup>&nbsp;Pan pochłonął bez litości wszystkie domy Jakuba, zburzył w&nbsp;swej zapalczywości twierdze córki Judy, rzucił je o&nbsp;ziemię i&nbsp;zhańbił królestwo i&nbsp;jego książąt.</p>
<p class="BibleIndent" id="BG-2_3"><sup>2.3</sup>&nbsp;Odciął w&nbsp;zapalczywości swego gniewu cały róg Izraela, cofnął swoją prawicę od wroga i&nbsp;zapłonął przeciwko Jakubowi jak ogień płonący, który pożera do szczętu wokoło.</p>
<p class="BibleIndent" id="BG-2_4"><sup>2.4</sup>&nbsp;Naciągnął swój łuk jak wróg, postawił swoją prawicę jak przeciwnik i&nbsp;zabił wszystkich miłych dla oczu. W&nbsp;namiocie córki Syjonu wylał jak ogień swoją zapalczywość.</p>
<p class="BibleIndent" id="BG-2_5"><sup>2.5</sup>&nbsp;Pan stał się jak wróg, pochłonął Izraela, pochłonął wszystkie jego pałace, zniszczył jego twierdze i&nbsp;pomnożył płacz i&nbsp;lament u&nbsp;córki Judy.</p>
<p class="BibleIndent" id="BG-2_6"><sup>2.6</sup>&nbsp;Oderwał siłą swój namiot jak ogród, zniszczył swoje mieszkanie. PAN skazał na zapomnienie uroczyste święta i&nbsp;szabaty na Syjonie i&nbsp;w&nbsp;zapalczywości swego gniewu wzgardził królem i&nbsp;kapłanem.</p>
<p class="BibleIndent" id="BG-2_7"><sup>2.7</sup>&nbsp;Pan odrzucił swój ołtarz, zbrzydła mu jego świątynia, wydał w&nbsp;ręce wroga mury jej pałacu. Podnieśli krzyk w&nbsp;domu PANA jak w&nbsp;dzień uroczystego święta.</p>
<p class="BibleIndent" id="BG-2_8"><sup>2.8</sup>&nbsp;PAN postanowił zburzyć mur córki Syjonu, rozciągnął sznur <i>mierniczy</i> i&nbsp;nie cofnął swej ręki od zniszczenia. Pogrążył w&nbsp;żałobie baszty i&nbsp;mur, tak że razem omdlewają.</p>
<p class="BibleIndent" id="BG-2_9"><sup>2.9</sup>&nbsp;Jej bramy zapadły się w&nbsp;ziemię, połamał i&nbsp;pokruszył jej rygle. Jej król i&nbsp;książęta <i>są</i> pośród pogan, nie ma już Prawa i&nbsp;jej prorocy nie mają widzenia od PANA.</p>
<p class="BibleIndent" id="BG-2_10"><sup>2.10</sup>&nbsp;Starsi córki Syjonu usiedli na ziemi i&nbsp;zamilkli. Posypali prochem swe głowy i&nbsp;przepasali się worami. Dziewice Jerozolimy pochylają do ziemi swoje głowy.</p>
<p class="BibleIndent" id="BG-2_11"><sup>2.11</sup>&nbsp;Moje oczy osłabły od łez, strwożyły się moje wnętrzności, moja wątroba wylała się na ziemię z&nbsp;powodu zniszczenia córki mojego ludu, <i>gdy</i> dzieci i&nbsp;niemowlęta omdlewają na ulicach miasta.</p>
<p class="BibleIndent" id="BG-2_12"><sup>2.12</sup>&nbsp;Mówią swoim matkom: Gdzie <i>jest</i> zboże i&nbsp;wino? –&nbsp;gdy mdleją jak zranieni na ulicach miasta i&nbsp;oddają swoją duszę na łonie swoich matek.</p>
<p class="BibleIndent" id="BG-2_13"><sup>2.13</sup>&nbsp;Kogo na świadka ustanowię? Do kogo cię przyrównam, o&nbsp;córko Jerozolimy? Do kogo cię porównam, abym cię pocieszył, dziewicza córko Syjonu? Twoja klęska bowiem jest wielka jak morze. Któż cię uleczy?</p>
<p class="BibleIndent" id="BG-2_14"><sup>2.14</sup>&nbsp;Twoi prorocy przepowiadali ci kłamstwo i&nbsp;marność, a&nbsp;nie odkrywali twojej nieprawości, aby zapobiec twojej niewoli, lecz przepowiadali kłamliwe brzemiona <i>przyczyniające</i> <i>się</i> <i>do</i> <i>twojego</i> wygnania.</p>
<p class="BibleIndent" id="BG-2_15"><sup>2.15</sup>&nbsp;Klaskają nad tobą w&nbsp;dłonie wszyscy, którzy przechodzą drogą; świstają i&nbsp;kiwają głowami nad córką Jerozolimy, <i>mówiąc</i>: Czyż to jest miasto, które nazywano doskonałą pięknością i&nbsp;radością całej ziemi?</p>
<p class="BibleIndent" id="BG-2_16"><sup>2.16</sup>&nbsp;Otworzyli przeciw tobie swe usta wszyscy twoi wrogowie, świstają i&nbsp;zgrzytają zębami, mówiąc: Pochłonęliśmy <i>je</i>. Oto jest dzień, na który czekaliśmy; znaleźliśmy <i>i</i> zobaczyliśmy <i>go</i>.</p>
<p class="BibleIndent" id="BG-2_17"><sup>2.17</sup>&nbsp;PAN uczynił, jak postanowił, wypełnił swoje słowo, które zapowiedział w&nbsp;dniach dawnych. Zburzył bez litości, pozwolił wrogowi radować się nad tobą, wywyższył róg twoich przeciwników.</p>
<p class="BibleIndent" id="BG-2_18"><sup>2.18</sup>&nbsp;Ich serce wołało do Pana. Murze córki Syjonu, wylewaj łzy we dnie i&nbsp;w&nbsp;nocy jak strumień, nie dawaj sobie odpoczynku i&nbsp;niech nie uspokaja się źrenica twego oka.</p>
<p class="BibleIndent" id="BG-2_19"><sup>2.19</sup>&nbsp;Wstań, wołaj w&nbsp;nocy na początku straży, wylewaj swe serce jak wodę przed obliczem Pana. Podnoś do niego swe ręce za duszę swych dzieci, które omdlewają z&nbsp;głodu na rogach wszystkich ulic. </p>
<p class="BibleIndent" id="BG-2_20"><sup>2.20</sup>&nbsp;Spójrz, PANIE, i&nbsp;zobacz, komu tak uczyniłeś. Czy kobiety mają jeść swój płód, pieszczone niemowlęta? Czy kapłan i&nbsp;prorok mają być zabici w&nbsp;świątyni Pana?</p>
<p class="BibleIndent" id="BG-2_21"><sup>2.21</sup>&nbsp;Leżą na ziemi, na ulicach, dziecko i&nbsp;starzec. Moje dziewice i&nbsp;moi młodzieńcy polegli od miecza; pobiłeś <i>ich</i> w&nbsp;dzień swego gniewu, zabiłeś <i>ich</i> bez litości.</p>
<p class="BibleIndent" id="BG-2_22"><sup>2.22</sup>&nbsp;Zwołałeś zewsząd, jak w&nbsp;dniu święta, moje trwogi, w&nbsp;dniu gniewu PANA nikt nie uszedł, nikt nie ocalał. Tych, których piastowałam i&nbsp;wychowałam, mój wróg wyniszczył.</p>
<h3 class="sigil_not_in_toc"><a href="../Text/PL-25.xhtml">Lamentacje 3</a></h3>
<p class="BibleIndent" id="BG-3_1"><sup>3.1</sup>&nbsp;Ja <i>jestem</i> <i>tym</i> człowiekiem, który widział utrapienie pod rózgą jego gniewu.</p>
<p class="BibleIndent" id="BG-3_2"><sup>3.2</sup>&nbsp;Prowadził mnie i&nbsp;zawiódł do ciemności, a&nbsp;nie do światła.</p>
<p class="BibleIndent" id="BG-3_3"><sup>3.3</sup>&nbsp;Oburzył się na mnie, zwraca swoją rękę <i>przeciwko</i> <i>mnie</i> przez cały dzień.</p>
<p class="BibleIndent" id="BG-3_4"><sup>3.4</sup>&nbsp;Sprawił, że zestarzały się moje ciało i&nbsp;moja skóra, połamał moje kości.</p>
<p class="BibleIndent" id="BG-3_5"><sup>3.5</sup>&nbsp;Obudował mnie i&nbsp;otoczył żółcią i&nbsp;trudem;</p>
<p class="BibleIndent" id="BG-3_6"><sup>3.6</sup>&nbsp;Posadził mnie w&nbsp;ciemnych miejscach jak dawno umarłych.</p>
<p class="BibleIndent" id="BG-3_7"><sup>3.7</sup>&nbsp;Ogrodził mnie, abym nie mógł wyjść, obciążył moje kajdany.</p>
<p class="BibleIndent" id="BG-3_8"><sup>3.8</sup>&nbsp;A choć wołam i&nbsp;krzyczę, zatyka <i>uszy</i> <i>na</i> moją modlitwę.</p>
<p class="BibleIndent" id="BG-3_9"><sup>3.9</sup>&nbsp;Zagrodził moją drogę kamieniem ciosanym, poplątał moje ścieżki.</p>
<p class="BibleIndent" id="BG-3_10"><sup>3.10</sup>&nbsp;Stał się dla mnie <i>jak</i> niedźwiedź czyhający na mnie, <i>jak</i> lew w&nbsp;ukryciu.</p>
<p class="BibleIndent" id="BG-3_11"><sup>3.11</sup>&nbsp;Zmylił moje drogi, rozszarpał mnie i&nbsp;uczynił mnie spustoszonym.</p>
<p class="BibleIndent" id="BG-3_12"><sup>3.12</sup>&nbsp;Napiął swój łuk i&nbsp;uczynił ze mnie cel dla swej strzały.</p>
<p class="BibleIndent" id="BG-3_13"><sup>3.13</sup>&nbsp;Przebił moje nerki strzałami swego kołczana.</p>
<p class="BibleIndent" id="BG-3_14"><sup>3.14</sup>&nbsp;Stałem się pośmiewiskiem dla całego mojego ludu, <i>tematem</i> jego pieśni przez cały dzień.</p>
<p class="BibleIndent" id="BG-3_15"><sup>3.15</sup>&nbsp;Napełnił mnie goryczą, upoił mnie piołunem.</p>
<p class="BibleIndent" id="BG-3_16"><sup>3.16</sup>&nbsp;Ponadto wykruszył żwirem moje zęby i&nbsp;pogrążył mnie w&nbsp;popiele.</p>
<p class="BibleIndent" id="BG-3_17"><sup>3.17</sup>&nbsp;Oddaliłeś moją duszę od pokoju. Zapomniałem, co to pomyślność.</p>
<p class="BibleIndent" id="BG-3_18"><sup>3.18</sup>&nbsp;I powiedziałem: Zginęła moja siła i&nbsp;moja nadzieja, jaką pokładałem w&nbsp;PANU.</p>
<p class="BibleIndent" id="BG-3_19"><sup>3.19</sup>&nbsp;Wspominam swoje utrapienie i&nbsp;<i>swój</i> płacz, piołun i&nbsp;żółć.</p>
<p class="BibleIndent" id="BG-3_20"><sup>3.20</sup>&nbsp;Moja dusza nieustannie <i>to</i> wspomina i&nbsp;uniża się we mnie.</p>
<p class="BibleIndent" id="BG-3_21"><sup>3.21</sup>&nbsp;Biorę to sobie do serca, <i>dlatego</i> mam nadzieję.</p>
<p class="BibleIndent" id="BG-3_22"><sup>3.22</sup>&nbsp;To wielkie miłosierdzie PANA, że nie zginęliśmy, gdyż nie ustaje jego litość.</p>
<p class="BibleIndent" id="BG-3_23"><sup>3.23</sup>&nbsp;Każdego poranka się odnawia, wielka jest twoja wierność.</p>
<p class="BibleIndent" id="BG-3_24"><sup>3.24</sup>&nbsp;PAN jest moim działem –&nbsp;mówi moja dusza –&nbsp;dlatego mam w&nbsp;nim nadzieję.</p>
<p class="BibleIndent" id="BG-3_25"><sup>3.25</sup>&nbsp;Dobry <i>jest</i> PAN dla tych, którzy go oczekują, dla duszy, która go szuka.</p>
<p class="BibleIndent" id="BG-3_26"><sup>3.26</sup>&nbsp;Dobrze jest cierpliwie oczekiwać na zbawienie PANA.</p>
<p class="BibleIndent" id="BG-3_27"><sup>3.27</sup>&nbsp;Dobrze jest człowiekowi nosić jarzmo od swej młodości.</p>
<p class="BibleIndent" id="BG-3_28"><sup>3.28</sup>&nbsp;Siedzi samotnie w&nbsp;milczeniu, gdyż na niego <i>je</i> włożono.</p>
<p class="BibleIndent" id="BG-3_29"><sup>3.29</sup>&nbsp;Kładzie swe usta w&nbsp;prochu, może jest jeszcze nadzieja.</p>
<p class="BibleIndent" id="BG-3_30"><sup>3.30</sup>&nbsp;Nadstawia bijącemu policzek, jest nasycony zniewagą.</p>
<p class="BibleIndent" id="BG-3_31"><sup>3.31</sup>&nbsp;Pan bowiem nie odrzuca na wieki;</p>
<p class="BibleIndent" id="BG-3_32"><sup>3.32</sup>&nbsp;A jeśli zasmuca, znów się lituje według obfitości swego miłosierdzia;</p>
<p class="BibleIndent" id="BG-3_33"><sup>3.33</sup>&nbsp;Gdyż nie trapi chętnie ani nie zasmuca synów ludzkich.</p>
<p class="BibleIndent" id="BG-3_34"><sup>3.34</sup>&nbsp;Miażdżenie pod nogami wszystkich więźniów ziemi;</p>
<p class="BibleIndent" id="BG-3_35"><sup>3.35</sup>&nbsp;Naginanie prawa człowieka przed obliczem Najwyższego;</p>
<p class="BibleIndent" id="BG-3_36"><sup>3.36</sup>&nbsp;Krzywdzenie człowieka w&nbsp;jego sprawie –&nbsp;Pan nie ma <i>w</i> <i>tym</i> upodobania.</p>
<p class="BibleIndent" id="BG-3_37"><sup>3.37</sup>&nbsp;Któż może powiedzieć, że coś się stanie, gdy Pan tego nie rozkazał?</p>
<p class="BibleIndent" id="BG-3_38"><sup>3.38</sup>&nbsp;Czyż z&nbsp;ust Najwyższego nie pochodzi zło i&nbsp;dobro?</p>
<p class="BibleIndent" id="BG-3_39"><sup>3.39</sup>&nbsp;Czemu więc żali się człowiek żyjący, człowiek –&nbsp;z powodu kary za swoje grzechy?</p>
<p class="BibleIndent" id="BG-3_40"><sup>3.40</sup>&nbsp;Doświadczajmy i&nbsp;badajmy nasze drogi, nawróćmy się do PANA.</p>
<p class="BibleIndent" id="BG-3_41"><sup>3.41</sup>&nbsp;Wznieśmy swoje serca i&nbsp;ręce do Boga w&nbsp;niebiosach.</p>
<p class="BibleIndent" id="BG-3_42"><sup>3.42</sup>&nbsp;Zgrzeszyliśmy i&nbsp;zbuntowaliśmy się, <i>a</i> ty nie przebaczyłeś.</p>
<p class="BibleIndent" id="BG-3_43"><sup>3.43</sup>&nbsp;Okryłeś się gniewem i&nbsp;prześladowałeś nas, zabiłeś bez litości.</p>
<p class="BibleIndent" id="BG-3_44"><sup>3.44</sup>&nbsp;Okryłeś się obłokiem, aby nie dotarła do ciebie modlitwa.</p>
<p class="BibleIndent" id="BG-3_45"><sup>3.45</sup>&nbsp;Uczyniłeś nas śmieciem i&nbsp;pogardą pośród tych narodów.</p>
<p class="BibleIndent" id="BG-3_46"><sup>3.46</sup>&nbsp;Otworzyli na nas swoje usta wszyscy nasi wrogowie.</p>
<p class="BibleIndent" id="BG-3_47"><sup>3.47</sup>&nbsp;Spadły na nas strach i&nbsp;pułapka, spustoszenie i&nbsp;zniszczenie.</p>
<p class="BibleIndent" id="BG-3_48"><sup>3.48</sup>&nbsp;Strumienie wód płyną z&nbsp;moich oczu z&nbsp;powodu zniszczenia córki mojego ludu.</p>
<p class="BibleIndent" id="BG-3_49"><sup>3.49</sup>&nbsp;Z moich oczu bez przerwy spływają <i>łzy</i>, bo nie ma żadnej ulgi;</p>
<p class="BibleIndent" id="BG-3_50"><sup>3.50</sup>&nbsp;Póki nie spojrzy i&nbsp;nie zobaczy PAN z&nbsp;nieba.</p>
<p class="BibleIndent" id="BG-3_51"><sup>3.51</sup>&nbsp;Moje oczy trapią moją duszę z&nbsp;powodu wszystkich córek mojego miasta.</p>
<p class="BibleIndent" id="BG-3_52"><sup>3.52</sup>&nbsp;Moi wrogowie polowali na mnie nieustannie jak na ptaka, bez powodu.</p>
<p class="BibleIndent" id="BG-3_53"><sup>3.53</sup>&nbsp;Wyniszczyli moje życie w&nbsp;lochu i&nbsp;przywalili mnie kamieniem.</p>
<p class="BibleIndent" id="BG-3_54"><sup>3.54</sup>&nbsp;Wezbrały wody nad moją głową i&nbsp;powiedziałem: Już po mnie!</p>
<p class="BibleIndent" id="BG-3_55"><sup>3.55</sup>&nbsp;Wzywałem twego imienia, PANIE, z&nbsp;głębokiego lochu.</p>
<p class="BibleIndent" id="BG-3_56"><sup>3.56</sup>&nbsp;Usłyszałeś mój głos, nie zakrywaj swego ucha przed moim wzdychaniem i&nbsp;przed moim wołaniem.</p>
<p class="BibleIndent" id="BG-3_57"><sup>3.57</sup>&nbsp;Zbliżyłeś się <i>do</i> <i>mnie</i> w&nbsp;dniu, kiedy cię wzywałem, i&nbsp;powiedziałeś: Nie bój się.</p>
<p class="BibleIndent" id="BG-3_58"><sup>3.58</sup>&nbsp;Broniłeś, Panie, sprawy mojej duszy, wybawiłeś moje życie.</p>
<p class="BibleIndent" id="BG-3_59"><sup>3.59</sup>&nbsp;PANIE, widzisz moją krzywdę, osądź moją sprawę.</p>
<p class="BibleIndent" id="BG-3_60"><sup>3.60</sup>&nbsp;Widzisz całą ich zemstę i&nbsp;wszystkie ich zamysły przeciwko mnie.</p>
<p class="BibleIndent" id="BG-3_61"><sup>3.61</sup>&nbsp;Słyszysz ich urąganie, PANIE, <i>i</i> wszystkie ich zamysły przeciwko mnie;</p>
<p class="BibleIndent" id="BG-3_62"><sup>3.62</sup>&nbsp;<i>Słyszysz</i> <i>słowa</i> <i>z</i> warg tych, którzy powstają przeciwko mnie, i&nbsp;ich zamiary, <i>jakie</i> <i>obmyślają</i> przeciwko mnie przez cały dzień.</p>
<p class="BibleIndent" id="BG-3_63"><sup>3.63</sup>&nbsp;Zobacz –&nbsp;gdy siedzą i&nbsp;gdy wstają, jestem <i>treścią</i> ich pieśni.</p>
<p class="BibleIndent" id="BG-3_64"><sup>3.64</sup>&nbsp;Oddaj im zapłatę, PANIE, według dzieła ich rąk.</p>
<p class="BibleIndent" id="BG-3_65"><sup>3.65</sup>&nbsp;Daj im zatwardziałe serce i&nbsp;<i>ześlij</i> na nich twoje przekleństwo;</p>
<p class="BibleIndent" id="BG-3_66"><sup>3.66</sup>&nbsp;Ścigaj ich w&nbsp;gniewie <i>i</i> zgładź ich spod niebios, PANIE!</p>
<h3 class="sigil_not_in_toc"><a href="../Text/PL-25.xhtml">Lamentacje 4</a></h3>
<p class="BibleIndent" id="BG-4_1"><sup>4.1</sup>&nbsp;O jakże zaśniedziało złoto! <i>Jakże</i> zmieniło się najczystsze złoto! Rozrzucono kamienie świątyni po rogach wszystkich ulic.</p>
<p class="BibleIndent" id="BG-4_2"><sup>4.2</sup>&nbsp;Szlachetni synowie Syjonu, cenieni jak czyste złoto, jakże są poczytywani za gliniane naczynia, za dzieło rąk garncarza!</p>
<p class="BibleIndent" id="BG-4_3"><sup>4.3</sup>&nbsp;<i>Nawet</i> smoki dają pierś i&nbsp;karmią swoje młode, <i>ale</i> córka mojego ludu stała się okrutna jak strusie na pustyni.</p>
<p class="BibleIndent" id="BG-4_4"><sup>4.4</sup>&nbsp;Język ssącego przylgnął do podniebienia z&nbsp;powodu pragnienia, dzieci prosiły o&nbsp;chleb, lecz nikt im go nie ułamał.</p>
<p class="BibleIndent" id="BG-4_5"><sup>4.5</sup>&nbsp;Ci, którzy jadali wyborne potrawy, giną na ulicach. Ci, którzy byli wychowani w&nbsp;szkarłacie, przytulają się do gnoju.</p>
<p class="BibleIndent" id="BG-4_6"><sup>4.6</sup>&nbsp;Większa jest nieprawość córki mojego ludu niż grzech Sodomy, co została zniszczona w&nbsp;okamgnieniu, a&nbsp;nie dotknęła jej żadna ręka.</p>
<p class="BibleIndent" id="BG-4_7"><sup>4.7</sup>&nbsp;Jej nazirejczycy byli czystsi niż śnieg, bielsi niż mleko, ich ciała bardziej rumiane niż rubiny, <i>byli</i> wyciosani jak szafir.</p>
<p class="BibleIndent" id="BG-4_8"><sup>4.8</sup>&nbsp;Ale <i>teraz</i> ich wygląd jest czarniejszy niż węgiel, nie poznaje się ich na ulicach. Ich skóra przyschła do kości, wyschła i&nbsp;stała się jak drewno.</p>
<p class="BibleIndent" id="BG-4_9"><sup>4.9</sup>&nbsp;Lepiej jest tym, którzy zostali pobici od miecza, niż tym, co umierają z&nbsp;głodu, gdyż oni giną, będąc przebici brakiem plonów pola.</p>
<p class="BibleIndent" id="BG-4_10"><sup>4.10</sup>&nbsp;Ręce czułych kobiet gotowały własne dzieci. Były ich pokarmem w&nbsp;czasie klęski córki mojego ludu.</p>
<p class="BibleIndent" id="BG-4_11"><sup>4.11</sup>&nbsp;Dopełnił PAN swego wzburzenia, wylał swój zapalczywy gniew i&nbsp;rozpalił ogień na Syjonie, który strawił jego fundamenty.</p>
<p class="BibleIndent" id="BG-4_12"><sup>4.12</sup>&nbsp;Nigdy nie uwierzyliby królowie ziemi i&nbsp;wszyscy mieszkańcy świata, że przeciwnik i&nbsp;wróg mógłby wejść w&nbsp;bramy Jerozolimy.</p>
<p class="BibleIndent" id="BG-4_13"><sup>4.13</sup>&nbsp;Z powodu grzechów jej proroków i&nbsp;nieprawości jej kapłanów, którzy przelewali krew sprawiedliwych pośród niej;</p>
<p class="BibleIndent" id="BG-4_14"><sup>4.14</sup>&nbsp;Tułali się <i>jak</i> ślepi po ulicach, splugawili się krwią, tak że nie można było dotknąć ich szat.</p>
<p class="BibleIndent" id="BG-4_15"><sup>4.15</sup>&nbsp;<i>Dlatego</i> wołano na nich: Odstąpcie, nieczyści! Odstąpcie, odstąpcie, nie dotykajcie! Gdy odeszli i&nbsp;tułali się, mówiono wśród pogan: Nie będą już mogli <i>tam</i> zamieszkać.</p>
<p class="BibleIndent" id="BG-4_16"><sup>4.16</sup>&nbsp;Oblicze PANA rozproszyło ich, już więcej nie spojrzy na nich; nie ma szacunku dla kapłanów ani nie ma litości dla starców.</p>
<p class="BibleIndent" id="BG-4_17"><sup>4.17</sup>&nbsp;Aż dotąd nasze oczy słabły z&nbsp;powodu naszej daremnej pomocy. Wypatrywaliśmy czujnie narodu, który nie mógł nas wybawić.</p>
<p class="BibleIndent" id="BG-4_18"><sup>4.18</sup>&nbsp;Śledzą nasze kroki tak, że nie możemy chodzić po naszych ulicach. Zbliżył się nasz koniec, wypełniły się nasze dni, nadszedł nasz kres.</p>
<p class="BibleIndent" id="BG-4_19"><sup>4.19</sup>&nbsp;Nasi prześladowcy są szybsi niż orły niebieskie; ścigają nas po górach i&nbsp;czyhają na nas na pustyni.</p>
<p class="BibleIndent" id="BG-4_20"><sup>4.20</sup>&nbsp;Oddech naszych nozdrzy, pomazaniec PANA, został schwytany w&nbsp;ich doły; o&nbsp;nim mówiliśmy: W&nbsp;jego cieniu będziemy żyć wśród pogan.</p>
<p class="BibleIndent" id="BG-4_21"><sup>4.21</sup>&nbsp;Raduj się i&nbsp;wesel, córko Edomu, która mieszkasz w&nbsp;ziemi Us; przejdzie też do ciebie kielich, upijesz się i&nbsp;obnażysz.</p>
<p class="BibleIndent" id="BG-4_22"><sup>4.22</sup>&nbsp;Skończyła się twoja kara, o&nbsp;córko Syjonu; <i>on</i> nie będzie cię dłużej trzymał na wygnaniu. Nawiedzi twoją nieprawość, córko Edomu, i&nbsp;odkryje twoje grzechy.</p>
<h3 class="sigil_not_in_toc"><a href="../Text/PL-25.xhtml">Lamentacje 5</a></h3>
<p class="BibleIndent" id="BG-5_1"><sup>5.1</sup>&nbsp;Wspomnij, PANIE, na to, co nas spotkało. Spójrz i&nbsp;zobacz nasze pohańbienie.</p>
<p class="BibleIndent" id="BG-5_2"><sup>5.2</sup>&nbsp;Nasze dziedzictwo przypadło obcym, a&nbsp;nasze domy –&nbsp;cudzoziemcom.</p>
<p class="BibleIndent" id="BG-5_3"><sup>5.3</sup>&nbsp;Staliśmy się sierotami, bez ojca; nasze matki są jak wdowy.</p>
<p class="BibleIndent" id="BG-5_4"><sup>5.4</sup>&nbsp;Własną wodę pijemy za pieniądze, nasze drwa za pieniądze kupujemy.</p>
<p class="BibleIndent" id="BG-5_5"><sup>5.5</sup>&nbsp;Prześladowanie ciąży na naszym karku. Pracujemy, <i>a</i> nie dają nam odpocząć.</p>
<p class="BibleIndent" id="BG-5_6"><sup>5.6</sup>&nbsp;Podawaliśmy rękę Egipcjanom i&nbsp;Asyryjczykom, aby nasycić się chlebem.</p>
<p class="BibleIndent" id="BG-5_7"><sup>5.7</sup>&nbsp;Nasi ojcowie zgrzeszyli, nie ma ich, a&nbsp;my nosimy ich nieprawość.</p>
<p class="BibleIndent" id="BG-5_8"><sup>5.8</sup>&nbsp;Niewolnicy panują nad nami, nie ma nikogo, kto by nas wybawił z&nbsp;ich ręki.</p>
<p class="BibleIndent" id="BG-5_9"><sup>5.9</sup>&nbsp;Z narażeniem życia szukamy swego chleba z&nbsp;powodu miecza <i>na</i> pustyni.</p>
<p class="BibleIndent" id="BG-5_10"><sup>5.10</sup>&nbsp;Nasza skóra jak piec zaciemniła się od strasznego głodu.</p>
<p class="BibleIndent" id="BG-5_11"><sup>5.11</sup>&nbsp;Kobiety na Syjonie hańbiono, a&nbsp;panny –&nbsp;w miastach Judy.</p>
<p class="BibleIndent" id="BG-5_12"><sup>5.12</sup>&nbsp;Książęta byli wieszani ich rękami, oblicza starszych nie uszanowano.</p>
<p class="BibleIndent" id="BG-5_13"><sup>5.13</sup>&nbsp;Młodzieńców wzięli do młócenia, dzieci padały pod <i>ciężarem</i> drewna.</p>
<p class="BibleIndent" id="BG-5_14"><sup>5.14</sup>&nbsp;Starcy w&nbsp;bramach już nie siadają, młodzieńcy przestali <i>śpiewać</i> swoje pieśni.</p>
<p class="BibleIndent" id="BG-5_15"><sup>5.15</sup>&nbsp;Radość zniknęła z&nbsp;naszych serc, nasze pląsanie zamieniło się w&nbsp;żałobę.</p>
<p class="BibleIndent" id="BG-5_16"><sup>5.16</sup>&nbsp;Spadła korona z&nbsp;naszej głowy. Biada nam, bo zgrzeszyliśmy!</p>
<p class="BibleIndent" id="BG-5_17"><sup>5.17</sup>&nbsp;Dlatego nasze serce omdlewa, dlatego nasze oczy są zaćmione.</p>
<p class="BibleIndent" id="BG-5_18"><sup>5.18</sup>&nbsp;Z powodu spustoszonej góry Syjonu lisy chodzą po niej.</p>
<p class="BibleIndent" id="BG-5_19"><sup>5.19</sup>&nbsp;Ty, PANIE, trwasz na wieki, twój tron z&nbsp;pokolenia na pokolenie.</p>
<p class="BibleIndent" id="BG-5_20"><sup>5.20</sup>&nbsp;Czemu zapominasz o&nbsp;nas na wieki i&nbsp;opuszczasz nas na tak długi czas?</p>
<p class="BibleIndent" id="BG-5_21"><sup>5.21</sup>&nbsp;Nawróć nas do siebie, PANIE, a&nbsp;będziemy nawróceni; odnów nasze dni, jak dawniej.</p>
<p class="BibleIndent" id="BG-5_22"><sup>5.22</sup>&nbsp;Czy odrzuciłeś nas całkowicie? Czy bardzo się na nas gniewałeś?</p>
</div>
</body>
</html>