<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ewangelia Jana</title>
  
<link href="../Styles/style.css" type="text/css" rel="stylesheet"/>
</head>

<body xml:lang="PL">
<h2><a href="../Text/TOC.xhtml">Ewangelia Jana</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-43.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-43.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-43.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-43.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-43.xhtml#BG-5_1">[&nbsp;05&nbsp;]</a></span> <span class="margin"><a href="../Text/PL-43.xhtml#BG-6_1">[&nbsp;06&nbsp;]</a></span> <span class="margin"><a href="../Text/PL-43.xhtml#BG-7_1">[&nbsp;07&nbsp;]</a></span> <span class="margin"><a href="../Text/PL-43.xhtml#BG-8_1">[&nbsp;08&nbsp;]</a></span> <span class="margin"><a href="../Text/PL-43.xhtml#BG-9_1">[&nbsp;09&nbsp;]</a></span> <span class="margin"><a href="../Text/PL-43.xhtml#BG-10_1">[&nbsp;10&nbsp;]</a></span> <span class="margin"><a href="../Text/PL-43.xhtml#BG-11_1">[&nbsp;11&nbsp;]</a></span> <span class="margin"><a href="../Text/PL-43.xhtml#BG-12_1">[&nbsp;12&nbsp;]</a></span> <span class="margin"><a href="../Text/PL-43.xhtml#BG-13_1">[&nbsp;13&nbsp;]</a></span> <span class="margin"><a href="../Text/PL-43.xhtml#BG-14_1">[&nbsp;14&nbsp;]</a></span> <span class="margin"><a href="../Text/PL-43.xhtml#BG-15_1">[&nbsp;15&nbsp;]</a></span> <span class="margin"><a href="../Text/PL-43.xhtml#BG-16_1">[&nbsp;16&nbsp;]</a></span> <span class="margin"><a href="../Text/PL-43.xhtml#BG-17_1">[&nbsp;17&nbsp;]</a></span> <span class="margin"><a href="../Text/PL-43.xhtml#BG-18_1">[&nbsp;18&nbsp;]</a></span> <span class="margin"><a href="../Text/PL-43.xhtml#BG-19_1">[&nbsp;19&nbsp;]</a></span> <span class="margin"><a href="../Text/PL-43.xhtml#BG-20_1">[&nbsp;20&nbsp;]</a></span> <span class="margin"><a href="../Text/PL-43.xhtml#BG-21_1">[&nbsp;21&nbsp;]</a></span></p>

<h3 class="sigil_not_in_toc"><a href="../Text/PL-43.xhtml">Ewangelia Jana 1</a></h3>
<p class="BibleIndent" id="BG-1_1"><sup>1.1</sup>&nbsp;Na początku było Słowo, a&nbsp;Słowo było u&nbsp;Boga i&nbsp;Bogiem było Słowo.</p>
<p class="BibleIndent" id="BG-1_2"><sup>1.2</sup>&nbsp;Ono było na początku u&nbsp;Boga.</p>
<p class="BibleIndent" id="BG-1_3"><sup>1.3</sup>&nbsp;Wszystko przez nie się stało, a&nbsp;bez niego nic się nie stało, co się stało.</p>
<p class="BibleIndent" id="BG-1_4"><sup>1.4</sup>&nbsp;W nim było życie, a&nbsp;życie było światłością ludzi.</p>
<p class="BibleIndent" id="BG-1_5"><sup>1.5</sup>&nbsp;A ta światłość świeci w&nbsp;ciemności, ale ciemność jej nie ogarnęła.</p>
<p class="BibleIndent" id="BG-1_6"><sup>1.6</sup>&nbsp;Był człowiek posłany od Boga, któremu na imię było Jan.</p>
<p class="BibleIndent" id="BG-1_7"><sup>1.7</sup>&nbsp;Przyszedł on na świadectwo, aby świadczyć o&nbsp;tej światłości, by wszyscy przez niego uwierzyli.</p>
<p class="BibleIndent" id="BG-1_8"><sup>1.8</sup>&nbsp;Nie był on tą światłością, ale <i>przyszedł</i>, aby świadczyć o&nbsp;tej światłości.</p>
<p class="BibleIndent" id="BG-1_9"><sup>1.9</sup>&nbsp;<i>Ten</i> był tą prawdziwą światłością, która oświeca każdego człowieka przychodzącego na świat.</p>
<p class="BibleIndent" id="BG-1_10"><sup>1.10</sup>&nbsp;Był na świecie, a&nbsp;świat został przez niego stworzony, ale świat go nie poznał.</p>
<p class="BibleIndent" id="BG-1_11"><sup>1.11</sup>&nbsp;Do swej własności przyszedł, ale swoi go nie przyjęli.</p>
<p class="BibleIndent" id="BG-1_12"><sup>1.12</sup>&nbsp;Lecz wszystkim tym, którzy go przyjęli, dał moc, aby się stali synami Bożymi, <i>to</i> <i>jest</i> tym, którzy wierzą w&nbsp;jego imię;</p>
<p class="BibleIndent" id="BG-1_13"><sup>1.13</sup>&nbsp;Którzy są narodzeni nie z&nbsp;krwi ani z&nbsp;woli ciała, ani z&nbsp;woli mężczyzny, ale z&nbsp;Boga.</p>
<p class="BibleIndent" id="BG-1_14"><sup>1.14</sup>&nbsp;A to Słowo stało się ciałem i&nbsp;mieszkało wśród nas (i widzieliśmy jego chwałę, chwałę jako jednorodzonego od Ojca), pełne łaski i&nbsp;prawdy.</p>
<p class="BibleIndent" id="BG-1_15"><sup>1.15</sup>&nbsp;Jan świadczył o&nbsp;nim i&nbsp;wołał: To był ten, o&nbsp;którym mówiłem: Ten, który po mnie przychodzi, uprzedził mnie, bo wcześniej był niż ja.</p>
<p class="BibleIndent" id="BG-1_16"><sup>1.16</sup>&nbsp;A z&nbsp;jego pełni my wszyscy otrzymaliśmy i&nbsp;łaskę za łaskę.</p>
<p class="BibleIndent" id="BG-1_17"><sup>1.17</sup>&nbsp;Prawo bowiem zostało dane przez Mojżesza, <i>a</i> łaska i&nbsp;prawda przyszły przez Jezusa Chrystusa.</p>
<p class="BibleIndent" id="BG-1_18"><sup>1.18</sup>&nbsp;Boga nikt nigdy nie widział. Jednorodzony Syn, który jest w&nbsp;łonie Ojca, on <i>nam</i> <i>o</i> <i>nim</i> opowiedział.</p>
<p class="BibleIndent" id="BG-1_19"><sup>1.19</sup>&nbsp;A takie jest świadectwo Jana, gdy Żydzi posłali z&nbsp;Jerozolimy kapłanów i&nbsp;lewitów, aby go zapytali: Kim ty jesteś?</p>
<p class="BibleIndent" id="BG-1_20"><sup>1.20</sup>&nbsp;I wyznał, a&nbsp;nie zaprzeczył, ale wyznał: Ja nie jestem Chrystusem.</p>
<p class="BibleIndent" id="BG-1_21"><sup>1.21</sup>&nbsp;I pytali go: Kim więc jesteś? Jesteś Eliaszem? A&nbsp;<i>on</i> powiedział: Nie jestem. A&nbsp;<i>oni</i>: Jesteś <i>tym</i> prorokiem? I&nbsp;odpowiedział: Nie <i>jestem</i>.</p>
<p class="BibleIndent" id="BG-1_22"><sup>1.22</sup>&nbsp;Wtedy go zapytali: Kim jesteś, abyśmy <i>mogli</i> dać odpowiedź tym, którzy nas posłali? Co mówisz sam o&nbsp;sobie?</p>
<p class="BibleIndent" id="BG-1_23"><sup>1.23</sup>&nbsp;Odpowiedział: Ja <i>jestem</i> głosem wołającego na pustyni: Prostujcie drogę Pana, jak powiedział prorok Izajasz.</p>
<p class="BibleIndent" id="BG-1_24"><sup>1.24</sup>&nbsp;A ci, którzy byli posłani, byli z&nbsp;faryzeuszy.</p>
<p class="BibleIndent" id="BG-1_25"><sup>1.25</sup>&nbsp;I zapytali go: Czemu więc chrzcisz, jeśli nie jesteś Chrystusem ani Eliaszem, ani tym prorokiem?</p>
<p class="BibleIndent" id="BG-1_26"><sup>1.26</sup>&nbsp;Odpowiedział im Jan: Ja chrzczę wodą, ale pośród was stoi ten, którego wy nie znacie.</p>
<p class="BibleIndent" id="BG-1_27"><sup>1.27</sup>&nbsp;To jest ten, który przyszedłszy po mnie, uprzedził mnie, któremu ja nie jestem godny rozwiązać rzemyka u&nbsp;jego obuwia.</p>
<p class="BibleIndent" id="BG-1_28"><sup>1.28</sup>&nbsp;Działo się to w&nbsp;Betabarze za Jordanem, gdzie Jan chrzcił.</p>
<p class="BibleIndent" id="BG-1_29"><sup>1.29</sup>&nbsp;A nazajutrz Jan zobaczył Jezusa przychodzącego do niego i&nbsp;powiedział: Oto Baranek Boży, który gładzi grzech świata.</p>
<p class="BibleIndent" id="BG-1_30"><sup>1.30</sup>&nbsp;To jest ten, o&nbsp;którym mówiłem, że idzie za mną człowiek, który mnie uprzedził, bo wcześniej był niż ja.</p>
<p class="BibleIndent" id="BG-1_31"><sup>1.31</sup>&nbsp;Ja go nie znałem, ale przyszedłem, chrzcząc wodą, po to, aby został objawiony Izraelowi.</p>
<p class="BibleIndent" id="BG-1_32"><sup>1.32</sup>&nbsp;I świadczył Jan: Widziałem Ducha zstępującego jak gołębica z&nbsp;nieba i&nbsp;spoczął na nim.</p>
<p class="BibleIndent" id="BG-1_33"><sup>1.33</sup>&nbsp;A ja go nie znałem, ale ten, który mnie posłał, abym chrzcił wodą, powiedział do mnie: Na kogo ujrzysz Ducha zstępującego i&nbsp;spoczywającego na nim, to jest ten, który chrzci Duchem Świętym.</p>
<p class="BibleIndent" id="BG-1_34"><sup>1.34</sup>&nbsp;Ja <i>to</i> widziałem i&nbsp;świadczyłem, że on jest Synem Bożym.</p>
<p class="BibleIndent" id="BG-1_35"><sup>1.35</sup>&nbsp;Nazajutrz znowu stał <i>tam</i> Jan i&nbsp;dwóch z&nbsp;jego uczniów.</p>
<p class="BibleIndent" id="BG-1_36"><sup>1.36</sup>&nbsp;A gdy zobaczył Jezusa przechodzącego, powiedział: Oto Baranek Boży.</p>
<p class="BibleIndent" id="BG-1_37"><sup>1.37</sup>&nbsp;I słyszeli ci dwaj uczniowie, jak mówił, i&nbsp;poszli za Jezusem.</p>
<p class="BibleIndent" id="BG-1_38"><sup>1.38</sup>&nbsp;A Jezus, odwróciwszy się i&nbsp;ujrzawszy, że idą za nim, zapytał ich: Czego szukacie? A&nbsp;oni mu odpowiedzieli: Rabbi –&nbsp;co się tłumaczy: Mistrzu –&nbsp;gdzie mieszkasz?</p>
<p class="BibleIndent" id="BG-1_39"><sup>1.39</sup>&nbsp;Powiedział im: Chodźcie i&nbsp;zobaczcie. Poszli więc i&nbsp;zobaczyli, gdzie mieszka. I&nbsp;zostali z&nbsp;nim tego dnia, bo było około godziny dziesiątej.</p>
<p class="BibleIndent" id="BG-1_40"><sup>1.40</sup>&nbsp;<i>A</i> Andrzej, brat Szymona Piotra, był jednym z&nbsp;tych dwóch, którzy <i>to</i> usłyszeli od Jana i&nbsp;poszli za nim.</p>
<p class="BibleIndent" id="BG-1_41"><sup>1.41</sup>&nbsp;On najpierw znalazł Szymona, swego brata, i&nbsp;powiedział do niego: Znaleźliśmy Mesjasza –&nbsp;co się tłumaczy: Chrystusa.</p>
<p class="BibleIndent" id="BG-1_42"><sup>1.42</sup>&nbsp;I przyprowadził go do Jezusa. A&nbsp;Jezus spojrzał na niego i&nbsp;powiedział: Ty jesteś Szymon, syn Jonasza. Ty będziesz nazwany Kefas –&nbsp;co się tłumaczy: Piotr.</p>
<p class="BibleIndent" id="BG-1_43"><sup>1.43</sup>&nbsp;A nazajutrz Jezus chciał pójść do Galilei. Znalazł Filipa i&nbsp;powiedział do niego: Pójdź za mną.</p>
<p class="BibleIndent" id="BG-1_44"><sup>1.44</sup>&nbsp;A Filip był z&nbsp;Betsaidy, z&nbsp;miasta Andrzeja i&nbsp;Piotra.</p>
<p class="BibleIndent" id="BG-1_45"><sup>1.45</sup>&nbsp;Filip znalazł Natanaela i&nbsp;powiedział do niego: Znaleźliśmy tego, o&nbsp;którym pisał Mojżesz w&nbsp;Prawie, a&nbsp;także prorocy –&nbsp;Jezusa z&nbsp;Nazaretu, syna Józefa.</p>
<p class="BibleIndent" id="BG-1_46"><sup>1.46</sup>&nbsp;I zapytał go Natanael: Czyż z&nbsp;Nazaretu może być coś dobrego? Filip mu odpowiedział: Chodź i&nbsp;zobacz!</p>
<p class="BibleIndent" id="BG-1_47"><sup>1.47</sup>&nbsp;Gdy więc Jezus zobaczył Natanaela zbliżającego się do niego, powiedział o&nbsp;nim: Oto prawdziwie Izraelita, w&nbsp;którym nie ma podstępu.</p>
<p class="BibleIndent" id="BG-1_48"><sup>1.48</sup>&nbsp;Natanael go zapytał: Skąd mnie znasz? Odpowiedział mu Jezus: Zanim Filip cię zawołał, gdy byłeś pod drzewem figowym, widziałem cię.</p>
<p class="BibleIndent" id="BG-1_49"><sup>1.49</sup>&nbsp;Odpowiedział mu Natanael: Mistrzu, ty jesteś Synem Bożym, ty jesteś królem Izraela.</p>
<p class="BibleIndent" id="BG-1_50"><sup>1.50</sup>&nbsp;Jezus mu odpowiedział: Czy wierzysz dlatego, że ci powiedziałem: Widziałem cię pod drzewem figowym? Ujrzysz większe rzeczy niż te.</p>
<p class="BibleIndent" id="BG-1_51"><sup>1.51</sup>&nbsp;I powiedział do niego: Zaprawdę, zaprawdę powiadam wam: Odtąd ujrzycie niebo otwarte i&nbsp;aniołów Boga wstępujących i&nbsp;zstępujących na Syna Człowieczego.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 2</a></h3>
<p class="BibleIndent" id="BG-2_1"><sup>2.1</sup>&nbsp;A trzeciego dnia odbywało się wesele w&nbsp;Kanie Galilejskiej i&nbsp;była tam matka Jezusa.</p>
<p class="BibleIndent" id="BG-2_2"><sup>2.2</sup>&nbsp;Zaproszono na to wesele także Jezusa i&nbsp;jego uczniów.</p>
<p class="BibleIndent" id="BG-2_3"><sup>2.3</sup>&nbsp;A gdy zabrakło wina, matka Jezusa powiedziała do niego: Nie mają wina.</p>
<p class="BibleIndent" id="BG-2_4"><sup>2.4</sup>&nbsp;Jezus jej odpowiedział: Co ja mam z&nbsp;tobą, kobieto? Jeszcze nie nadeszła moja godzina.</p>
<p class="BibleIndent" id="BG-2_5"><sup>2.5</sup>&nbsp;Jego matka powiedziała do sług: Zróbcie wszystko, co wam powie.</p>
<p class="BibleIndent" id="BG-2_6"><sup>2.6</sup>&nbsp;A było tam sześć stągwi kamiennych, postawionych według żydowskiego <i>zwyczaju</i> oczyszczenia, mieszczących każda dwa albo trzy wiadra.</p>
<p class="BibleIndent" id="BG-2_7"><sup>2.7</sup>&nbsp;Jezus im powiedział: Napełnijcie te stągwie wodą. I&nbsp;napełnili je aż po brzegi.</p>
<p class="BibleIndent" id="BG-2_8"><sup>2.8</sup>&nbsp;Wtedy powiedział do nich: Zaczerpnijcie teraz i&nbsp;zanieście przełożonemu wesela. I&nbsp;zanieśli.</p>
<p class="BibleIndent" id="BG-2_9"><sup>2.9</sup>&nbsp;A gdy przełożony wesela skosztował wody, która stała się winem (a nie wiedział, skąd pochodziło, lecz słudzy, którzy zaczerpnęli wody, wiedzieli), zawołał oblubieńca.</p>
<p class="BibleIndent" id="BG-2_10"><sup>2.10</sup>&nbsp;I powiedział do niego: Każdy człowiek najpierw podaje dobre wino, a&nbsp;gdy sobie podpiją, wtedy gorsze. <i>A</i> ty dobre wino zachowałeś aż do tej pory.</p>
<p class="BibleIndent" id="BG-2_11"><sup>2.11</sup>&nbsp;Taki początek cudów uczynił Jezus w&nbsp;Kanie Galilejskiej i&nbsp;objawił swoją chwałę, i&nbsp;uwierzyli w&nbsp;niego jego uczniowie.</p>
<p class="BibleIndent" id="BG-2_12"><sup>2.12</sup>&nbsp;Potem on, jego matka, jego bracia i&nbsp;jego uczniowie poszli do Kafarnaum i&nbsp;mieszkali tam kilka dni.</p>
<p class="BibleIndent" id="BG-2_13"><sup>2.13</sup>&nbsp;A ponieważ zbliżała się Pascha żydowska, Jezus poszedł do Jerozolimy.</p>
<p class="BibleIndent" id="BG-2_14"><sup>2.14</sup>&nbsp;I zastał w&nbsp;świątyni sprzedających woły, owce i&nbsp;gołębie oraz tych, którzy siedzieli i&nbsp;wymieniali pieniądze.</p>
<p class="BibleIndent" id="BG-2_15"><sup>2.15</sup>&nbsp;A zrobiwszy bicz z&nbsp;powrozków, wypędził wszystkich ze świątyni, także owce i&nbsp;woły, rozsypał pieniądze wymieniających i&nbsp;poprzewracał stoły.</p>
<p class="BibleIndent" id="BG-2_16"><sup>2.16</sup>&nbsp;A do sprzedających gołębie powiedział: Wynieście to stąd, a&nbsp;nie róbcie z&nbsp;domu mego Ojca domu kupieckiego.</p>
<p class="BibleIndent" id="BG-2_17"><sup>2.17</sup>&nbsp;I przypomnieli sobie jego uczniowie, że jest napisane: Gorliwość o&nbsp;twój dom zżarła mnie.</p>
<p class="BibleIndent" id="BG-2_18"><sup>2.18</sup>&nbsp;Wtedy Żydzi zapytali: Jaki nam znak pokażesz, skoro to czynisz?</p>
<p class="BibleIndent" id="BG-2_19"><sup>2.19</sup>&nbsp;Odpowiedział im Jezus: Zburzcie tę świątynię, a&nbsp;w&nbsp;trzy dni ją wzniosę.</p>
<p class="BibleIndent" id="BG-2_20"><sup>2.20</sup>&nbsp;Wtedy Żydzi powiedzieli: Czterdzieści sześć lat budowano tę świątynię, a&nbsp;ty ją w&nbsp;trzy dni wzniesiesz?</p>
<p class="BibleIndent" id="BG-2_21"><sup>2.21</sup>&nbsp;Ale on mówił o&nbsp;świątyni swego ciała.</p>
<p class="BibleIndent" id="BG-2_22"><sup>2.22</sup>&nbsp;Gdy więc zmartwychwstał, jego uczniowie przypomnieli sobie, że im to powiedział, i&nbsp;uwierzyli Pismu i&nbsp;słowu, które wypowiedział Jezus.</p>
<p class="BibleIndent" id="BG-2_23"><sup>2.23</sup>&nbsp;A gdy był w&nbsp;Jerozolimie podczas Paschy w&nbsp;święto, wielu uwierzyło w&nbsp;jego imię, widząc cuda, które czynił.</p>
<p class="BibleIndent" id="BG-2_24"><sup>2.24</sup>&nbsp;Ale Jezus nie powierzał im samego siebie, bo on znał wszystkich;</p>
<p class="BibleIndent" id="BG-2_25"><sup>2.25</sup>&nbsp;I nie potrzebował, aby <i>mu</i> ktoś dawał świadectwo o&nbsp;człowieku. On bowiem wiedział, co było w&nbsp;człowieku.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 3</a></h3>
<p class="BibleIndent" id="BG-3_1"><sup>3.1</sup>&nbsp;A był pewien człowiek z&nbsp;faryzeuszy, imieniem Nikodem, dostojnik żydowski.</p>
<p class="BibleIndent" id="BG-3_2"><sup>3.2</sup>&nbsp;Przyszedł on do Jezusa w&nbsp;nocy i&nbsp;powiedział: Mistrzu, wiemy, że przyszedłeś od Boga jako nauczyciel. Nikt bowiem nie mógłby czynić tych cudów, które ty czynisz, gdyby Bóg z&nbsp;nim nie był.</p>
<p class="BibleIndent" id="BG-3_3"><sup>3.3</sup>&nbsp;Odpowiedział mu Jezus: Zaprawdę, zaprawdę powiadam ci: Jeśli się ktoś nie narodzi na nowo, nie może ujrzeć królestwa Bożego.</p>
<p class="BibleIndent" id="BG-3_4"><sup>3.4</sup>&nbsp;Nikodem zapytał go: Jakże może się człowiek narodzić, będąc stary? Czy może powtórnie wejść do łona swojej matki i&nbsp;narodzić się?</p>
<p class="BibleIndent" id="BG-3_5"><sup>3.5</sup>&nbsp;Jezus odpowiedział: Zaprawdę, zaprawdę powiadam ci: Jeśli się ktoś nie narodzi z&nbsp;wody i&nbsp;z&nbsp;Ducha, nie może wejść do królestwa Bożego.</p>
<p class="BibleIndent" id="BG-3_6"><sup>3.6</sup>&nbsp;Co się narodziło z&nbsp;ciała, jest ciałem, a&nbsp;co się narodziło z&nbsp;Ducha, jest duchem.</p>
<p class="BibleIndent" id="BG-3_7"><sup>3.7</sup>&nbsp;Nie dziw się, że ci powiedziałem: Musicie się na nowo narodzić.</p>
<p class="BibleIndent" id="BG-3_8"><sup>3.8</sup>&nbsp;Wiatr wieje, gdzie chce, i&nbsp;słyszysz jego głos, ale nie wiesz, skąd przychodzi i&nbsp;dokąd zmierza. Tak jest z&nbsp;każdym, kto się narodził z&nbsp;Ducha.</p>
<p class="BibleIndent" id="BG-3_9"><sup>3.9</sup>&nbsp;Nikodem go zapytał: Jakże się to może stać?</p>
<p class="BibleIndent" id="BG-3_10"><sup>3.10</sup>&nbsp;Odpowiedział mu Jezus: Ty jesteś nauczycielem w&nbsp;Izraelu, a&nbsp;tego nie wiesz?</p>
<p class="BibleIndent" id="BG-3_11"><sup>3.11</sup>&nbsp;Zaprawdę, zaprawdę powiadam ci, że co wiemy, <i>to</i> mówimy, a&nbsp;co widzieliśmy, <i>o</i> <i>tym</i> świadczymy, ale nie przyjmujecie naszego świadectwa.</p>
<p class="BibleIndent" id="BG-3_12"><sup>3.12</sup>&nbsp;Jeśli nie wierzycie, <i>gdy</i> wam mówiłem o&nbsp;ziemskich sprawach, jakże uwierzycie, jeśli będę wam mówił o&nbsp;niebieskich?</p>
<p class="BibleIndent" id="BG-3_13"><sup>3.13</sup>&nbsp;A nikt nie wstąpił do nieba, tylko ten, który zstąpił z&nbsp;nieba, Syn Człowieczy, który jest w&nbsp;niebie.</p>
<p class="BibleIndent" id="BG-3_14"><sup>3.14</sup>&nbsp;A jak Mojżesz wywyższył węża na pustyni, tak musi być wywyższony Syn Człowieczy;</p>
<p class="BibleIndent" id="BG-3_15"><sup>3.15</sup>&nbsp;Aby każdy, kto w&nbsp;niego wierzy, nie zginął, ale miał życie wieczne.</p>
<p class="BibleIndent" id="BG-3_16"><sup>3.16</sup>&nbsp;Tak bowiem Bóg umiłował świat, że dał swego jednorodzonego Syna, aby każdy, kto w&nbsp;niego wierzy, nie zginął, ale miał życie wieczne.</p>
<p class="BibleIndent" id="BG-3_17"><sup>3.17</sup>&nbsp;Bo Bóg nie posłał swego Syna na świat, aby potępił świat, lecz aby świat był przez niego zbawiony.</p>
<p class="BibleIndent" id="BG-3_18"><sup>3.18</sup>&nbsp;Kto wierzy w&nbsp;niego, nie będzie potępiony, ale kto nie wierzy, już jest potępiony, bo nie uwierzył w&nbsp;imię jednorodzonego Syna Bożego.</p>
<p class="BibleIndent" id="BG-3_19"><sup>3.19</sup>&nbsp;A potępienie polega na tym, że światłość przyszła na świat, lecz ludzie umiłowali ciemność bardziej niż światłość, bo ich uczynki były złe.</p>
<p class="BibleIndent" id="BG-3_20"><sup>3.20</sup>&nbsp;Każdy bowiem, kto źle czyni, nienawidzi światłości i&nbsp;nie idzie do światłości, aby jego uczynki nie były zganione.</p>
<p class="BibleIndent" id="BG-3_21"><sup>3.21</sup>&nbsp;Lecz kto czyni prawdę, przychodzi do światłości, aby jego uczynki były jawne, że w&nbsp;Bogu są dokonane.</p>
<p class="BibleIndent" id="BG-3_22"><sup>3.22</sup>&nbsp;Potem Jezus przyszedł wraz ze swymi uczniami do Judei i&nbsp;tam przemieszkiwał z&nbsp;nimi, i&nbsp;chrzcił.</p>
<p class="BibleIndent" id="BG-3_23"><sup>3.23</sup>&nbsp;Także Jan chrzcił w&nbsp;Ainon, blisko Salim, bo było tam wiele wody. A&nbsp;<i>ludzie</i> przychodzili i&nbsp;chrzcili się.</p>
<p class="BibleIndent" id="BG-3_24"><sup>3.24</sup>&nbsp;Jan bowiem jeszcze nie był wtrącony do więzienia.</p>
<p class="BibleIndent" id="BG-3_25"><sup>3.25</sup>&nbsp;Wtedy wszczęła się dyskusja między uczniami Jana i&nbsp;Żydami o&nbsp;oczyszczaniu.</p>
<p class="BibleIndent" id="BG-3_26"><sup>3.26</sup>&nbsp;I przyszli do Jana, i&nbsp;powiedzieli mu: Mistrzu, ten, który był z&nbsp;tobą za Jordanem, o&nbsp;którym ty dałeś świadectwo, oto on chrzci, a&nbsp;wszyscy idą do niego.</p>
<p class="BibleIndent" id="BG-3_27"><sup>3.27</sup>&nbsp;Odpowiedział Jan: Człowiek nie może otrzymać niczego, jeśli mu nie będzie dane z&nbsp;nieba.</p>
<p class="BibleIndent" id="BG-3_28"><sup>3.28</sup>&nbsp;Wy sami jesteście mi świadkami, że powiedziałem: Ja nie jestem Chrystusem, ale jestem posłany przed nim.</p>
<p class="BibleIndent" id="BG-3_29"><sup>3.29</sup>&nbsp;Kto ma oblubienicę, ten jest oblubieńcem, a&nbsp;przyjaciel oblubieńca, który stoi i&nbsp;słucha go, raduje się niezmiernie z&nbsp;powodu głosu oblubieńca. Dlatego ta moja radość stała się pełna.</p>
<p class="BibleIndent" id="BG-3_30"><sup>3.30</sup>&nbsp;On musi wzrastać, a&nbsp;ja stawać się mniejszym.</p>
<p class="BibleIndent" id="BG-3_31"><sup>3.31</sup>&nbsp;Kto przyszedł z&nbsp;góry, jest nad wszystkimi. Kto jest z&nbsp;ziemi, jest ziemski i&nbsp;mówi ziemskie rzeczy. Ten, który przyszedł z&nbsp;nieba, jest nad wszystkimi.</p>
<p class="BibleIndent" id="BG-3_32"><sup>3.32</sup>&nbsp;A świadczy o&nbsp;tym, co widział i&nbsp;słyszał, ale nikt nie przyjmuje jego świadectwa.</p>
<p class="BibleIndent" id="BG-3_33"><sup>3.33</sup>&nbsp;Kto przyjmuje jego świadectwo, ten zapieczętował, że Bóg jest prawdziwy.</p>
<p class="BibleIndent" id="BG-3_34"><sup>3.34</sup>&nbsp;Ten bowiem, którego Bóg posłał, mówi słowa Boże, bo Bóg daje <i>mu</i> Ducha bez miary.</p>
<p class="BibleIndent" id="BG-3_35"><sup>3.35</sup>&nbsp;Ojciec miłuje Syna i&nbsp;wszystko dał w&nbsp;jego ręce.</p>
<p class="BibleIndent" id="BG-3_36"><sup>3.36</sup>&nbsp;Kto wierzy w&nbsp;Syna, ma życie wieczne, ale kto nie wierzy Synowi, nie ujrzy życia, lecz gniew Boży zostaje na nim.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 4</a></h3>
<p class="BibleIndent" id="BG-4_1"><sup>4.1</sup>&nbsp;A gdy Pan poznał, że faryzeusze usłyszeli, iż Jezus więcej <i>ludzi</i> czynił uczniami i&nbsp;chrzcił niż Jan;</p>
<p class="BibleIndent" id="BG-4_2"><sup>4.2</sup>&nbsp;(Chociaż sam Jezus nie chrzcił, lecz jego uczniowie);</p>
<p class="BibleIndent" id="BG-4_3"><sup>4.3</sup>&nbsp;Opuścił Judeę i&nbsp;odszedł znowu do Galilei.</p>
<p class="BibleIndent" id="BG-4_4"><sup>4.4</sup>&nbsp;A musiał iść przez Samarię.</p>
<p class="BibleIndent" id="BG-4_5"><sup>4.5</sup>&nbsp;I przyszedł do miasta w&nbsp;Samarii, zwanego Sychar, blisko pola, które Jakub dał swemu synowi Józefowi.</p>
<p class="BibleIndent" id="BG-4_6"><sup>4.6</sup>&nbsp;A była tam studnia Jakuba. Jezus więc, zmęczony drogą, usiadł sobie na studni. A&nbsp;było około godziny szóstej.</p>
<p class="BibleIndent" id="BG-4_7"><sup>4.7</sup>&nbsp;<i>I</i> przyszła kobieta z&nbsp;Samarii, aby zaczerpnąć wody. Jezus powiedział do niej: Daj mi pić.</p>
<p class="BibleIndent" id="BG-4_8"><sup>4.8</sup>&nbsp;Jego uczniowie bowiem poszli do miasta, aby nakupić żywności.</p>
<p class="BibleIndent" id="BG-4_9"><sup>4.9</sup>&nbsp;Wtedy Samarytanka powiedziała do niego: Jakże ty, będąc Żydem, prosisz mnie, Samarytankę, o&nbsp;coś do picia? Gdyż Żydzi nie obcują z&nbsp;Samarytanami.</p>
<p class="BibleIndent" id="BG-4_10"><sup>4.10</sup>&nbsp;Jezus jej odpowiedział: Gdybyś znała ten dar Boży i&nbsp;<i>wiedziała</i>, kim jest ten, który ci mówi: Daj mi pić, ty prosiłabyś go, a&nbsp;dałby ci wody żywej.</p>
<p class="BibleIndent" id="BG-4_11"><sup>4.11</sup>&nbsp;I powiedziała do niego kobieta: Panie, nie masz czym naczerpać, a&nbsp;studnia jest głęboka. Skąd więc masz tę wodę żywą?</p>
<p class="BibleIndent" id="BG-4_12"><sup>4.12</sup>&nbsp;Czy ty jesteś większy niż nasz ojciec Jakub, który nam dał tę studnię i&nbsp;sam z&nbsp;niej pił, a&nbsp;także jego synowie i&nbsp;jego dobytek?</p>
<p class="BibleIndent" id="BG-4_13"><sup>4.13</sup>&nbsp;Odpowiedział jej Jezus: Każdy, kto pije tę wodę, znowu będzie pragnął.</p>
<p class="BibleIndent" id="BG-4_14"><sup>4.14</sup>&nbsp;Lecz kto by pił wodę, którą ja mu dam, nigdy nie będzie pragnął, ale woda, którą ja mu dam, stanie się w&nbsp;nim źródłem wody wytryskującej ku życiu wiecznemu.</p>
<p class="BibleIndent" id="BG-4_15"><sup>4.15</sup>&nbsp;Kobieta powiedziała do niego: Panie, daj mi tej wody, abym nie pragnęła i&nbsp;nie przychodziła tu czerpać.</p>
<p class="BibleIndent" id="BG-4_16"><sup>4.16</sup>&nbsp;Jezus jej powiedział: Idź, zawołaj swego męża i&nbsp;przyjdź tu.</p>
<p class="BibleIndent" id="BG-4_17"><sup>4.17</sup>&nbsp;Odpowiedziała kobieta: Nie mam męża. Jezus jej powiedział: Dobrze powiedziałaś: Nie mam męża.</p>
<p class="BibleIndent" id="BG-4_18"><sup>4.18</sup>&nbsp;Miałaś bowiem pięciu mężów, a&nbsp;<i>ten</i>, którego masz teraz, nie jest twoim mężem. Prawdę powiedziałaś.</p>
<p class="BibleIndent" id="BG-4_19"><sup>4.19</sup>&nbsp;Kobieta mu powiedziała: Panie, widzę, że jesteś prorokiem.</p>
<p class="BibleIndent" id="BG-4_20"><sup>4.20</sup>&nbsp;Nasi ojcowie na tej górze czcili <i>Boga</i>, a&nbsp;wy mówicie, że w&nbsp;Jerozolimie jest miejsce, gdzie należy <i>go</i> czcić.</p>
<p class="BibleIndent" id="BG-4_21"><sup>4.21</sup>&nbsp;Jezus powiedział do niej: Kobieto, wierz mi, że nadchodzi godzina, gdy ani na tej górze, ani w&nbsp;Jerozolimie nie będziecie czcić Ojca.</p>
<p class="BibleIndent" id="BG-4_22"><sup>4.22</sup>&nbsp;Wy czcicie to, czego nie znacie, a&nbsp;my czcimy to, co znamy, ponieważ zbawienie pochodzi od Żydów.</p>
<p class="BibleIndent" id="BG-4_23"><sup>4.23</sup>&nbsp;Ale nadchodzi godzina, i&nbsp;teraz jest, gdy prawdziwi czciciele będą czcić Ojca w&nbsp;duchu i&nbsp;w&nbsp;prawdzie. Bo i&nbsp;Ojciec szuka takich, którzy będą go czcić.</p>
<p class="BibleIndent" id="BG-4_24"><sup>4.24</sup>&nbsp;Bóg <i>jest</i> duchem, więc ci, którzy go czczą, powinni go czcić w&nbsp;duchu i&nbsp;w&nbsp;prawdzie.</p>
<p class="BibleIndent" id="BG-4_25"><sup>4.25</sup>&nbsp;Kobieta mu powiedziała: Wiem, że przyjdzie Mesjasz, zwany Chrystusem. Gdy on przyjdzie, oznajmi nam wszystko.</p>
<p class="BibleIndent" id="BG-4_26"><sup>4.26</sup>&nbsp;Jezus jej powiedział: Ja, który mówię z&nbsp;tobą, jestem nim.</p>
<p class="BibleIndent" id="BG-4_27"><sup>4.27</sup>&nbsp;A wtem przyszli jego uczniowie i&nbsp;dziwili się, że rozmawia z&nbsp;kobietą. Nikt jednak nie powiedział: O&nbsp;co się pytasz? albo: Dlaczego z&nbsp;nią rozmawiasz?</p>
<p class="BibleIndent" id="BG-4_28"><sup>4.28</sup>&nbsp;I zostawiła kobieta swoje wiadro, poszła do miasta i&nbsp;powiedziała ludziom:</p>
<p class="BibleIndent" id="BG-4_29"><sup>4.29</sup>&nbsp;Chodźcie, zobaczcie człowieka, który mi powiedział wszystko, co zrobiłam. Czy to nie jest Chrystus?</p>
<p class="BibleIndent" id="BG-4_30"><sup>4.30</sup>&nbsp;Wyszli więc z&nbsp;miasta i&nbsp;przyszli do niego.</p>
<p class="BibleIndent" id="BG-4_31"><sup>4.31</sup>&nbsp;A tymczasem uczniowie prosili go: Mistrzu, jedz.</p>
<p class="BibleIndent" id="BG-4_32"><sup>4.32</sup>&nbsp;A on im powiedział: Ja mam pokarm do jedzenia, o&nbsp;którym wy nie wiecie.</p>
<p class="BibleIndent" id="BG-4_33"><sup>4.33</sup>&nbsp;Uczniowie więc mówili między sobą: Czy ktoś przyniósł mu jedzenie?</p>
<p class="BibleIndent" id="BG-4_34"><sup>4.34</sup>&nbsp;Jezus im powiedział: Moim pokarmem jest wypełniać wolę <i>tego</i>, który mnie posłał, i&nbsp;dokonać jego dzieła.</p>
<p class="BibleIndent" id="BG-4_35"><sup>4.35</sup>&nbsp;Czyż nie mówicie, że jeszcze cztery miesiące, a&nbsp;przyjdzie żniwo? Oto mówię wam: Podnieście wasze oczy i&nbsp;przypatrzcie się polom, że już są białe, <i>gotowe</i> do żniwa.</p>
<p class="BibleIndent" id="BG-4_36"><sup>4.36</sup>&nbsp;A kto żnie, otrzymuje zapłatę i&nbsp;zbiera owoc na życie wieczne, aby i&nbsp;ten, kto sieje, i&nbsp;ten, kto żnie, razem się radowali.</p>
<p class="BibleIndent" id="BG-4_37"><sup>4.37</sup>&nbsp;W tym właśnie prawdziwe jest przysłowie: Kto inny sieje, a&nbsp;kto inny żnie.</p>
<p class="BibleIndent" id="BG-4_38"><sup>4.38</sup>&nbsp;Ja was posłałem żąć to, nad czym nie pracowaliście. Inni pracowali, a&nbsp;wy weszliście w&nbsp;ich pracę.</p>
<p class="BibleIndent" id="BG-4_39"><sup>4.39</sup>&nbsp;Wtedy wielu Samarytan z&nbsp;tego miasta uwierzyło w&nbsp;niego z&nbsp;powodu opowiadania tej kobiety, która świadczyła: Powiedział mi wszystko, co zrobiłam.</p>
<p class="BibleIndent" id="BG-4_40"><sup>4.40</sup>&nbsp;Gdy więc Samarytanie przyszli do niego, prosili go, aby u&nbsp;nich został. I&nbsp;został tam przez dwa dni.</p>
<p class="BibleIndent" id="BG-4_41"><sup>4.41</sup>&nbsp;I o&nbsp;wiele więcej ich uwierzyło z&nbsp;powodu jego słowa.</p>
<p class="BibleIndent" id="BG-4_42"><sup>4.42</sup>&nbsp;A <i>tej</i> kobiecie mówili: Wierzymy już nie z&nbsp;powodu twojego opowiadania. Sami bowiem słyszeliśmy i&nbsp;wiemy, że to jest prawdziwie Zbawiciel świata, Chrystus.</p>
<p class="BibleIndent" id="BG-4_43"><sup>4.43</sup>&nbsp;A po dwóch dniach odszedł stamtąd i&nbsp;poszedł do Galilei.</p>
<p class="BibleIndent" id="BG-4_44"><sup>4.44</sup>&nbsp;Sam Jezus bowiem dał świadectwo, że prorok nie doznaje czci w&nbsp;swojej ojczyźnie.</p>
<p class="BibleIndent" id="BG-4_45"><sup>4.45</sup>&nbsp;A gdy przyszedł do Galilei, Galilejczycy przyjęli go, widząc wszystko, co uczynił w&nbsp;Jerozolimie w&nbsp;święto. Oni bowiem też przyszli na święto.</p>
<p class="BibleIndent" id="BG-4_46"><sup>4.46</sup>&nbsp;Wtedy Jezus znowu przyszedł do Kany Galilejskiej, gdzie przemienił wodę w&nbsp;wino. A&nbsp;był w&nbsp;Kafarnaum pewien <i>dworzanin</i> królewski, którego syn chorował.</p>
<p class="BibleIndent" id="BG-4_47"><sup>4.47</sup>&nbsp;Ten, usłyszawszy, że Jezus przyszedł z&nbsp;Judei do Galilei, udał się do niego i&nbsp;prosił go, aby przyszedł i&nbsp;uzdrowił jego syna, gdyż był umierający.</p>
<p class="BibleIndent" id="BG-4_48"><sup>4.48</sup>&nbsp;I powiedział do niego Jezus: Jeśli nie ujrzycie znaków i&nbsp;cudów, nie uwierzycie.</p>
<p class="BibleIndent" id="BG-4_49"><sup>4.49</sup>&nbsp;<i>Dworzanin</i> królewski powiedział do niego: Panie, przyjdź, zanim umrze moje dziecko.</p>
<p class="BibleIndent" id="BG-4_50"><sup>4.50</sup>&nbsp;Jezus mu powiedział: Idź, twój syn żyje. I&nbsp;uwierzył ten człowiek słowu, które powiedział mu Jezus, i&nbsp;poszedł.</p>
<p class="BibleIndent" id="BG-4_51"><sup>4.51</sup>&nbsp;A gdy już szedł, jego słudzy wyszli mu naprzeciw i&nbsp;oznajmili: Twoje dziecko żyje.</p>
<p class="BibleIndent" id="BG-4_52"><sup>4.52</sup>&nbsp;Wtedy zapytał ich o&nbsp;godzinę, w&nbsp;której poczuło się lepiej. I&nbsp;odpowiedzieli mu: Wczoraj o&nbsp;godzinie siódmej opuściła go gorączka.</p>
<p class="BibleIndent" id="BG-4_53"><sup>4.53</sup>&nbsp;Wówczas ojciec poznał, że to <i>była</i> ta godzina, w&nbsp;której Jezus powiedział do niego: Twój syn żyje. I&nbsp;uwierzył on sam i&nbsp;cały jego dom.</p>
<p class="BibleIndent" id="BG-4_54"><sup>4.54</sup>&nbsp;To był drugi cud, który Jezus uczynił, przyszedłszy z&nbsp;Judei do Galilei.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 5</a></h3>
<p class="BibleIndent" id="BG-5_1"><sup>5.1</sup>&nbsp;Potem było święto żydowskie i&nbsp;Jezus udał się do Jerozolimy.</p>
<p class="BibleIndent" id="BG-5_2"><sup>5.2</sup>&nbsp;A jest w&nbsp;Jerozolimie przy Owczej <i>Bramie</i> sadzawka, zwana po hebrajsku Betesda, mająca pięć ganków.</p>
<p class="BibleIndent" id="BG-5_3"><sup>5.3</sup>&nbsp;Leżało w&nbsp;nich mnóstwo niedołężnych, ślepych, chromych i&nbsp;wychudłych, którzy czekali na poruszenie wody.</p>
<p class="BibleIndent" id="BG-5_4"><sup>5.4</sup>&nbsp;Anioł bowiem co pewien czas zstępował do sadzawki i&nbsp;poruszał wodę. A&nbsp;kto pierwszy wszedł po poruszeniu wody, stawał się zdrowym, jakąkolwiek chorobą był dotknięty.</p>
<p class="BibleIndent" id="BG-5_5"><sup>5.5</sup>&nbsp;A był tam pewien człowiek, który przez trzydzieści osiem lat był złożony chorobą.</p>
<p class="BibleIndent" id="BG-5_6"><sup>5.6</sup>&nbsp;Gdy Jezus zobaczył go leżącego i&nbsp;poznał, że już długi czas choruje, zapytał: Chcesz być zdrowy?</p>
<p class="BibleIndent" id="BG-5_7"><sup>5.7</sup>&nbsp;Chory mu odpowiedział: Panie, nie mam człowieka, który wniósłby mnie do sadzawki, gdy woda zostaje poruszona. Lecz gdy ja idę, inny wchodzi przede mną.</p>
<p class="BibleIndent" id="BG-5_8"><sup>5.8</sup>&nbsp;Jezus mu powiedział: Wstań, weź swoje posłanie i&nbsp;chodź.</p>
<p class="BibleIndent" id="BG-5_9"><sup>5.9</sup>&nbsp;I natychmiast człowiek ten odzyskał zdrowie, wziął swoje posłanie i&nbsp;chodził. A&nbsp;tego dnia był szabat.</p>
<p class="BibleIndent" id="BG-5_10"><sup>5.10</sup>&nbsp;Wtedy Żydzi powiedzieli do uzdrowionego: Jest szabat, nie wolno ci nosić posłania.</p>
<p class="BibleIndent" id="BG-5_11"><sup>5.11</sup>&nbsp;Odpowiedział im: Ten, który mnie uzdrowił, powiedział do mnie: Weź swoje posłanie i&nbsp;chodź.</p>
<p class="BibleIndent" id="BG-5_12"><sup>5.12</sup>&nbsp;I pytali go: Który człowiek ci powiedział: Weź swoje posłanie i&nbsp;chodź?</p>
<p class="BibleIndent" id="BG-5_13"><sup>5.13</sup>&nbsp;A uzdrowiony nie wiedział, kto to był, bo Jezus odszedł, ponieważ mnóstwo ludzi było na tym miejscu.</p>
<p class="BibleIndent" id="BG-5_14"><sup>5.14</sup>&nbsp;Potem Jezus znalazł go w&nbsp;świątyni i&nbsp;powiedział do niego: Oto wyzdrowiałeś. Nie grzesz więcej, aby nie przydarzyło ci się coś gorszego.</p>
<p class="BibleIndent" id="BG-5_15"><sup>5.15</sup>&nbsp;Wtedy człowiek ten odszedł i&nbsp;powiedział Żydom, że to Jezus go uzdrowił.</p>
<p class="BibleIndent" id="BG-5_16"><sup>5.16</sup>&nbsp;I dlatego Żydzi prześladowali Jezusa i&nbsp;szukali <i>sposobności</i>, aby go zabić, bo uczynił to w&nbsp;szabat.</p>
<p class="BibleIndent" id="BG-5_17"><sup>5.17</sup>&nbsp;A Jezus im odpowiedział: Mój Ojciec działa aż dotąd i&nbsp;ja działam.</p>
<p class="BibleIndent" id="BG-5_18"><sup>5.18</sup>&nbsp;Dlatego Żydzi tym bardziej usiłowali go zabić, bo nie tylko łamał szabat, ale mówił, że Bóg jest jego Ojcem, czyniąc się równym Bogu.</p>
<p class="BibleIndent" id="BG-5_19"><sup>5.19</sup>&nbsp;Wtedy Jezus im odpowiedział: Zaprawdę, zaprawdę powiadam wam: Syn nie może nic czynić sam od siebie, tylko to, co widzi, że czyni Ojciec. Co bowiem on czyni, to i&nbsp;Syn czyni tak samo.</p>
<p class="BibleIndent" id="BG-5_20"><sup>5.20</sup>&nbsp;Bo Ojciec miłuje Syna i&nbsp;ukazuje mu wszystko, co sam czyni. I&nbsp;pokaże mu większe dzieła niż te, abyście się dziwili.</p>
<p class="BibleIndent" id="BG-5_21"><sup>5.21</sup>&nbsp;Jak bowiem Ojciec wskrzesza umarłych i&nbsp;ożywia, tak i&nbsp;Syn ożywia tych, których chce.</p>
<p class="BibleIndent" id="BG-5_22"><sup>5.22</sup>&nbsp;Bo Ojciec nikogo nie sądzi, lecz cały sąd dał Synowi;</p>
<p class="BibleIndent" id="BG-5_23"><sup>5.23</sup>&nbsp;Aby wszyscy czcili Syna, jak czczą Ojca. Kto nie czci Syna, nie czci i&nbsp;Ojca, który go posłał.</p>
<p class="BibleIndent" id="BG-5_24"><sup>5.24</sup>&nbsp;Zaprawdę, zaprawdę powiadam wam: Kto słucha mego słowa i&nbsp;wierzy temu, który mnie posłał, ma życie wieczne i&nbsp;nie będzie potępiony, ale przeszedł ze śmierci do życia.</p>
<p class="BibleIndent" id="BG-5_25"><sup>5.25</sup>&nbsp;Zaprawdę, zaprawdę powiadam wam: Nadchodzi godzina, i&nbsp;teraz jest, gdy umarli usłyszą głos Syna Bożego, a&nbsp;ci, którzy usłyszą, będą żyć.</p>
<p class="BibleIndent" id="BG-5_26"><sup>5.26</sup>&nbsp;Jak bowiem Ojciec ma życie sam w&nbsp;sobie, tak dał i&nbsp;Synowi, aby miał życie w&nbsp;samym sobie.</p>
<p class="BibleIndent" id="BG-5_27"><sup>5.27</sup>&nbsp;I dał mu władzę wykonywania sądu, bo jest Synem Człowieczym.</p>
<p class="BibleIndent" id="BG-5_28"><sup>5.28</sup>&nbsp;Nie dziwcie się temu, bo nadchodzi godzina, w&nbsp;której wszyscy, którzy są w&nbsp;grobach, usłyszą jego głos;</p>
<p class="BibleIndent" id="BG-5_29"><sup>5.29</sup>&nbsp;I ci, którzy dobrze czynili, wyjdą na zmartwychwstanie <i>do</i> życia, ale ci, którzy źle czynili, na zmartwychwstanie <i>na</i> potępienie.</p>
<p class="BibleIndent" id="BG-5_30"><sup>5.30</sup>&nbsp;Ja sam od siebie nie mogę nic czynić. Jak słyszę, tak sądzę, a&nbsp;mój sąd jest sprawiedliwy, bo nie szukam swojej woli, ale woli tego, który mnie posłał, Ojca.</p>
<p class="BibleIndent" id="BG-5_31"><sup>5.31</sup>&nbsp;Jeśli ja świadczę sam o&nbsp;sobie, moje świadectwo nie jest prawdziwe.</p>
<p class="BibleIndent" id="BG-5_32"><sup>5.32</sup>&nbsp;Jest ktoś inny, kto świadczy o&nbsp;mnie, i&nbsp;wiem, że świadectwo, które daje o&nbsp;mnie, jest prawdziwe.</p>
<p class="BibleIndent" id="BG-5_33"><sup>5.33</sup>&nbsp;Wy posłaliście do Jana, a&nbsp;on dał świadectwo prawdzie.</p>
<p class="BibleIndent" id="BG-5_34"><sup>5.34</sup>&nbsp;Lecz ja nie przyjmuję świadectwa od człowieka, ale to mówię, abyście byli zbawieni.</p>
<p class="BibleIndent" id="BG-5_35"><sup>5.35</sup>&nbsp;On był płonącą i&nbsp;świecącą lampą, a&nbsp;wy chcieliście do czasu radować się w&nbsp;jego światłości.</p>
<p class="BibleIndent" id="BG-5_36"><sup>5.36</sup>&nbsp;Ale ja mam świadectwo większe niż Jana. Dzieła bowiem, które Ojciec dał mi do wykonania, te właśnie dzieła, które czynię, świadczą o&nbsp;mnie, że Ojciec mnie posłał.</p>
<p class="BibleIndent" id="BG-5_37"><sup>5.37</sup>&nbsp;A Ojciec, który mnie posłał, on świadczył o&nbsp;mnie. Nigdy nie słyszeliście jego głosu ani nie widzieliście jego postaci.</p>
<p class="BibleIndent" id="BG-5_38"><sup>5.38</sup>&nbsp;I nie macie jego słowa trwającego w&nbsp;was, bo temu, którego on posłał, nie wierzycie.</p>
<p class="BibleIndent" id="BG-5_39"><sup>5.39</sup>&nbsp;Badajcie Pisma; sądzicie bowiem, że w&nbsp;nich macie życie wieczne, a&nbsp;one dają świadectwo o&nbsp;mnie.</p>
<p class="BibleIndent" id="BG-5_40"><sup>5.40</sup>&nbsp;A jednak nie chcecie przyjść do mnie, aby mieć życie.</p>
<p class="BibleIndent" id="BG-5_41"><sup>5.41</sup>&nbsp;Nie przyjmuję chwały od ludzi.</p>
<p class="BibleIndent" id="BG-5_42"><sup>5.42</sup>&nbsp;Ale poznałem was, że nie macie w&nbsp;sobie miłości Boga.</p>
<p class="BibleIndent" id="BG-5_43"><sup>5.43</sup>&nbsp;Przyszedłem w&nbsp;imieniu mego Ojca, a&nbsp;nie przyjmujecie mnie. Jeśli ktoś inny przyjdzie we własnym imieniu, tego przyjmiecie.</p>
<p class="BibleIndent" id="BG-5_44"><sup>5.44</sup>&nbsp;Jakże możecie wierzyć, skoro przyjmujecie chwałę jedni od drugich, a&nbsp;nie szukacie chwały, która <i>jest</i> od samego Boga?</p>
<p class="BibleIndent" id="BG-5_45"><sup>5.45</sup>&nbsp;Nie sądźcie, że ja was będę oskarżał przed Ojcem. Jest ktoś, kto was oskarża, Mojżesz, w&nbsp;którym wy pokładacie nadzieję.</p>
<p class="BibleIndent" id="BG-5_46"><sup>5.46</sup>&nbsp;Bo gdybyście wierzyli Mojżeszowi, wierzylibyście i&nbsp;mnie, gdyż on pisał o&nbsp;mnie.</p>
<p class="BibleIndent" id="BG-5_47"><sup>5.47</sup>&nbsp;Jeśli jednak nie wierzycie jego pismom, jakże uwierzycie moim słowom?</p>
<h3 class="sigil_not_in_toc"><a href="../Text/PL-43.xhtml">Ewangelia Jana 6</a></h3>
<p class="BibleIndent" id="BG-6_1"><sup>6.1</sup>&nbsp;Potem Jezus odszedł za Morze Galilejskie, <i>czyli</i> Tyberiadzkie.</p>
<p class="BibleIndent" id="BG-6_2"><sup>6.2</sup>&nbsp;A szedł za nim wielki tłum, bo widzieli cuda, które czynił na chorych.</p>
<p class="BibleIndent" id="BG-6_3"><sup>6.3</sup>&nbsp;I wszedł Jezus na górę, i&nbsp;usiadł tam ze swoimi uczniami.</p>
<p class="BibleIndent" id="BG-6_4"><sup>6.4</sup>&nbsp;A zbliżała się Pascha, święto żydowskie.</p>
<p class="BibleIndent" id="BG-6_5"><sup>6.5</sup>&nbsp;Wtedy Jezus, podniósłszy oczy i&nbsp;ujrzawszy, że mnóstwo ludzi idzie do niego, zapytał Filipa: Gdzie kupimy chleba, aby oni <i>mogli</i> jeść?</p>
<p class="BibleIndent" id="BG-6_6"><sup>6.6</sup>&nbsp;Ale mówił <i>to</i>, wystawiając go na próbę. Wiedział bowiem, co miał czynić.</p>
<p class="BibleIndent" id="BG-6_7"><sup>6.7</sup>&nbsp;Filip mu odpowiedział: Za dwieście groszy nie wystarczy dla nich chleba, choćby każdy z&nbsp;nich wziął <i>tylko</i> trochę.</p>
<p class="BibleIndent" id="BG-6_8"><sup>6.8</sup>&nbsp;Jeden z&nbsp;jego uczniów, Andrzej, brat Szymona Piotra, powiedział do niego:</p>
<p class="BibleIndent" id="BG-6_9"><sup>6.9</sup>&nbsp;Jest tu jeden chłopiec, który ma pięć chlebów jęczmiennych i&nbsp;dwie rybki. Ale cóż to jest na tak wielu?</p>
<p class="BibleIndent" id="BG-6_10"><sup>6.10</sup>&nbsp;Wtedy Jezus powiedział: Każcie ludziom usiąść. A&nbsp;było dużo trawy na tym miejscu. Usiedli więc mężczyźni w&nbsp;liczbie około pięciu tysięcy.</p>
<p class="BibleIndent" id="BG-6_11"><sup>6.11</sup>&nbsp;Wówczas Jezus wziął te chleby i&nbsp;podziękowawszy, rozdał uczniom, a&nbsp;uczniowie siedzącym. Podobnie i&nbsp;z&nbsp;tych rybek, ile tylko chcieli.</p>
<p class="BibleIndent" id="BG-6_12"><sup>6.12</sup>&nbsp;A gdy się nasycili, powiedział do swoich uczniów: Zbierzcie kawałki, które zostały, żeby nic nie przepadło.</p>
<p class="BibleIndent" id="BG-6_13"><sup>6.13</sup>&nbsp;Zebrali więc i&nbsp;napełnili dwanaście koszy kawałkami, które zostały z&nbsp;tych pięciu chlebów jęczmiennych po tych, którzy jedli.</p>
<p class="BibleIndent" id="BG-6_14"><sup>6.14</sup>&nbsp;A ci ludzie, ujrzawszy cud, który uczynił Jezus, mówili: To jest prawdziwie ten prorok, który miał przyjść na świat.</p>
<p class="BibleIndent" id="BG-6_15"><sup>6.15</sup>&nbsp;Wtedy Jezus, poznawszy, że mieli przyjść i&nbsp;porwać go, aby go obwołać królem, odszedł znowu sam jeden na górę.</p>
<p class="BibleIndent" id="BG-6_16"><sup>6.16</sup>&nbsp;A gdy był wieczór, jego uczniowie zeszli nad morze;</p>
<p class="BibleIndent" id="BG-6_17"><sup>6.17</sup>&nbsp;Wsiedli do łodzi i&nbsp;płynęli na drugi brzeg, do Kafarnaum. Było już ciemno, a&nbsp;Jezus jeszcze do nich nie przybył.</p>
<p class="BibleIndent" id="BG-6_18"><sup>6.18</sup>&nbsp;A kiedy powstał wielki wiatr, morze zaczęło się burzyć.</p>
<p class="BibleIndent" id="BG-6_19"><sup>6.19</sup>&nbsp;Gdy odpłynęli na około dwadzieścia pięć lub trzydzieści stadiów, ujrzeli Jezusa chodzącego po morzu i&nbsp;zbliżającego się do łodzi i&nbsp;zlękli się.</p>
<p class="BibleIndent" id="BG-6_20"><sup>6.20</sup>&nbsp;A on powiedział do nich: <i>To</i> ja jestem, nie bójcie się.</p>
<p class="BibleIndent" id="BG-6_21"><sup>6.21</sup>&nbsp;Wzięli go więc chętnie do łodzi i&nbsp;natychmiast łódź przypłynęła do ziemi, do której płynęli.</p>
<p class="BibleIndent" id="BG-6_22"><sup>6.22</sup>&nbsp;Nazajutrz ludzie, którzy byli po drugiej stronie morza, zobaczyli, że tam nie było innej łodzi, tylko ta jedna, do której wsiedli jego uczniowie, i&nbsp;że Jezus nie wsiadł do łodzi ze swoimi uczniami, ale jego uczniowie odpłynęli sami.</p>
<p class="BibleIndent" id="BG-6_23"><sup>6.23</sup>&nbsp;(Przypłynęły też inne łodzie z&nbsp;Tyberiady w&nbsp;pobliże tego miejsca, gdzie jedli chleb, gdy Pan złożył dziękczynienie.)</p>
<p class="BibleIndent" id="BG-6_24"><sup>6.24</sup>&nbsp;Gdy więc ludzie zobaczyli, że tam nie było Jezusa ani jego uczniów, wsiedli i&nbsp;oni do łodzi i&nbsp;przeprawili się do Kafarnaum, szukając Jezusa.</p>
<p class="BibleIndent" id="BG-6_25"><sup>6.25</sup>&nbsp;Kiedy znaleźli go po drugiej stronie morza, zapytali: Mistrzu, kiedy tu przybyłeś?</p>
<p class="BibleIndent" id="BG-6_26"><sup>6.26</sup>&nbsp;Jezus im odpowiedział: Zaprawdę, zaprawdę powiadam wam: Szukacie mnie nie dlatego, że widzieliście cuda, ale dlatego, że jedliście chleb i&nbsp;nasyciliście się.</p>
<p class="BibleIndent" id="BG-6_27"><sup>6.27</sup>&nbsp;Zabiegajcie nie o&nbsp;pokarm, który ginie, ale o&nbsp;pokarm, który trwa ku życiu wiecznemu, który wam da Syn Człowieczy. Jego bowiem zapieczętował Bóg Ojciec.</p>
<p class="BibleIndent" id="BG-6_28"><sup>6.28</sup>&nbsp;Wtedy zapytali go: Cóż mamy robić, abyśmy wykonywali dzieła Boga?</p>
<p class="BibleIndent" id="BG-6_29"><sup>6.29</sup>&nbsp;Odpowiedział im Jezus: To jest dzieło Boga, abyście wierzyli w&nbsp;<i>tego</i>, którego on posłał.</p>
<p class="BibleIndent" id="BG-6_30"><sup>6.30</sup>&nbsp;Powiedzieli mu więc: Jaki znak czynisz, abyśmy widzieli i&nbsp;wierzyli tobie? Cóż czynisz?</p>
<p class="BibleIndent" id="BG-6_31"><sup>6.31</sup>&nbsp;Nasi ojcowie jedli mannę na pustyni, jak jest napisane: Chleb z&nbsp;nieba dał im do jedzenia.</p>
<p class="BibleIndent" id="BG-6_32"><sup>6.32</sup>&nbsp;Wtedy Jezus im odpowiedział: Zaprawdę, zaprawdę powiadam wam: Nie Mojżesz dał wam chleb z&nbsp;nieba, ale mój Ojciec daje wam prawdziwy chleb z&nbsp;nieba.</p>
<p class="BibleIndent" id="BG-6_33"><sup>6.33</sup>&nbsp;Chlebem Boga bowiem jest ten, który zstępuje z&nbsp;nieba i&nbsp;daje światu życie.</p>
<p class="BibleIndent" id="BG-6_34"><sup>6.34</sup>&nbsp;Wtedy powiedzieli do niego: Panie, dawaj nam zawsze tego chleba.</p>
<p class="BibleIndent" id="BG-6_35"><sup>6.35</sup>&nbsp;I odpowiedział im Jezus: Ja jestem chlebem życia. Kto przychodzi do mnie, nie będzie głodny, a&nbsp;kto wierzy we mnie, nigdy nie będzie odczuwał pragnienia.</p>
<p class="BibleIndent" id="BG-6_36"><sup>6.36</sup>&nbsp;Ale wam powiedziałem: Chociaż widzieliście mnie, nie wierzycie.</p>
<p class="BibleIndent" id="BG-6_37"><sup>6.37</sup>&nbsp;Wszystko, co mi daje Ojciec, przyjdzie do mnie, a&nbsp;tego, który przyjdzie do mnie, nie wyrzucę precz.</p>
<p class="BibleIndent" id="BG-6_38"><sup>6.38</sup>&nbsp;Zstąpiłem bowiem z&nbsp;nieba nie <i>po</i> <i>to</i>, żeby czynić swoją wolę, ale wolę tego, który mnie posłał.</p>
<p class="BibleIndent" id="BG-6_39"><sup>6.39</sup>&nbsp;A to jest wola Ojca, który mnie posłał, abym nie stracił nic z&nbsp;tego wszystkiego, co mi dał, ale abym to wskrzesił <i>w</i> dniu ostatecznym.</p>
<p class="BibleIndent" id="BG-6_40"><sup>6.40</sup>&nbsp;I to jest wola tego, który mnie posłał, aby każdy, kto widzi Syna i&nbsp;wierzy w&nbsp;niego, miał życie wieczne, a&nbsp;ja go wskrzeszę <i>w</i> dniu ostatecznym.</p>
<p class="BibleIndent" id="BG-6_41"><sup>6.41</sup>&nbsp;Wtedy szemrali Żydzi o&nbsp;nim, bo powiedział: Ja jestem chlebem, który zstąpił z&nbsp;nieba.</p>
<p class="BibleIndent" id="BG-6_42"><sup>6.42</sup>&nbsp;I mówili: Czyż to nie jest Jezus, syn Józefa, którego ojca i&nbsp;matkę znamy? Jakże więc on może mówić: Zstąpiłem z&nbsp;nieba?</p>
<p class="BibleIndent" id="BG-6_43"><sup>6.43</sup>&nbsp;Wtedy Jezus im odpowiedział: Nie szemrajcie między sobą.</p>
<p class="BibleIndent" id="BG-6_44"><sup>6.44</sup>&nbsp;Nikt nie może przyjść do mnie, jeśli go nie pociągnie <i>mój</i> Ojciec, który mnie posłał. A&nbsp;ja go wskrzeszę w&nbsp;dniu ostatecznym.</p>
<p class="BibleIndent" id="BG-6_45"><sup>6.45</sup>&nbsp;Napisane jest u&nbsp;Proroków: I&nbsp;wszyscy będą wyuczeni przez Boga. Każdy więc, kto słyszał od Ojca i&nbsp;nauczył się, przychodzi do mnie.</p>
<p class="BibleIndent" id="BG-6_46"><sup>6.46</sup>&nbsp;Nie jakby ktoś widział Ojca, oprócz tego, który jest od Boga; ten widział Ojca.</p>
<p class="BibleIndent" id="BG-6_47"><sup>6.47</sup>&nbsp;Zaprawdę, zaprawdę powiadam wam: Kto wierzy we mnie, ma życie wieczne.</p>
<p class="BibleIndent" id="BG-6_48"><sup>6.48</sup>&nbsp;Ja jestem tym chlebem życia.</p>
<p class="BibleIndent" id="BG-6_49"><sup>6.49</sup>&nbsp;Wasi ojcowie jedli mannę na pustyni, a&nbsp;poumierali.</p>
<p class="BibleIndent" id="BG-6_50"><sup>6.50</sup>&nbsp;To jest ten chleb, który zstępuje z&nbsp;nieba, aby ten, kto go je, nie umarł.</p>
<p class="BibleIndent" id="BG-6_51"><sup>6.51</sup>&nbsp;Ja jestem chlebem żywym, który zstąpił z&nbsp;nieba. Jeśli ktoś będzie jadł z&nbsp;tego chleba, będzie żył na wieki. A&nbsp;chleb, który ja dam, to moje ciało, które ja dam za życie świata.</p>
<p class="BibleIndent" id="BG-6_52"><sup>6.52</sup>&nbsp;Żydzi więc sprzeczali się między sobą i&nbsp;mówili: Jakże on może dać nam swoje ciało do jedzenia?</p>
<p class="BibleIndent" id="BG-6_53"><sup>6.53</sup>&nbsp;I powiedział im Jezus: Zaprawdę, zaprawdę powiadam wam: Jeśli nie będziecie jeść ciała Syna Człowieczego i&nbsp;pić jego krwi, nie będziecie mieć życia w&nbsp;sobie.</p>
<p class="BibleIndent" id="BG-6_54"><sup>6.54</sup>&nbsp;Kto je moje ciało i&nbsp;pije moją krew, ma życie wieczne, a&nbsp;ja go wskrzeszę w&nbsp;dniu ostatecznym.</p>
<p class="BibleIndent" id="BG-6_55"><sup>6.55</sup>&nbsp;Moje ciało bowiem prawdziwie jest pokarmem, a&nbsp;moja krew prawdziwie jest napojem.</p>
<p class="BibleIndent" id="BG-6_56"><sup>6.56</sup>&nbsp;Kto je moje ciało i&nbsp;pije moją krew, mieszka we mnie, a&nbsp;ja w&nbsp;nim.</p>
<p class="BibleIndent" id="BG-6_57"><sup>6.57</sup>&nbsp;Jak mnie posłał żyjący Ojciec i&nbsp;ja żyję przez Ojca, <i>tak</i> kto mnie spożywa, będzie żył przeze mnie.</p>
<p class="BibleIndent" id="BG-6_58"><sup>6.58</sup>&nbsp;To jest ten chleb, który zstąpił z&nbsp;nieba. Nie jak wasi ojcowie jedli mannę, a&nbsp;pomarli. Kto je ten chleb, będzie żył na wieki.</p>
<p class="BibleIndent" id="BG-6_59"><sup>6.59</sup>&nbsp;To mówił w&nbsp;synagodze, nauczając w&nbsp;Kafarnaum.</p>
<p class="BibleIndent" id="BG-6_60"><sup>6.60</sup>&nbsp;Wielu więc z&nbsp;jego uczniów, słysząc to, mówiło: Twarda to jest mowa, któż jej może słuchać?</p>
<p class="BibleIndent" id="BG-6_61"><sup>6.61</sup>&nbsp;Ale Jezus świadomy tego, że jego uczniowie o&nbsp;tym szemrali, powiedział do nich: To was obraża?</p>
<p class="BibleIndent" id="BG-6_62"><sup>6.62</sup>&nbsp;Cóż <i>dopiero</i>, gdybyście ujrzeli Syna Człowieczego wstępującego tam, gdzie był przedtem?</p>
<p class="BibleIndent" id="BG-6_63"><sup>6.63</sup>&nbsp;Duch jest tym, który ożywia, ciało nic nie pomaga. Słowa, które ja wam mówię, są duchem i&nbsp;są życiem.</p>
<p class="BibleIndent" id="BG-6_64"><sup>6.64</sup>&nbsp;Lecz są wśród was tacy, którzy nie wierzą. Jezus wiedział bowiem od początku, którzy nie wierzyli i&nbsp;kto miał go zdradzić.</p>
<p class="BibleIndent" id="BG-6_65"><sup>6.65</sup>&nbsp;I mówił: Dlatego wam powiedziałem, że nikt nie może przyjść do mnie, jeśli mu to nie jest dane od mojego Ojca.</p>
<p class="BibleIndent" id="BG-6_66"><sup>6.66</sup>&nbsp;Od tego czasu wielu jego uczniów zawróciło i&nbsp;więcej z&nbsp;nim nie chodziło.</p>
<p class="BibleIndent" id="BG-6_67"><sup>6.67</sup>&nbsp;Wtedy Jezus powiedział do dwunastu: Czy i&nbsp;wy chcecie odejść?</p>
<p class="BibleIndent" id="BG-6_68"><sup>6.68</sup>&nbsp;I odpowiedział mu Szymon Piotr: Panie, do kogo pójdziemy? Ty masz słowa życia wiecznego.</p>
<p class="BibleIndent" id="BG-6_69"><sup>6.69</sup>&nbsp;A my uwierzyliśmy i&nbsp;poznaliśmy, że ty jesteś Chrystusem, Synem Boga żywego.</p>
<p class="BibleIndent" id="BG-6_70"><sup>6.70</sup>&nbsp;Jezus im odpowiedział: Czy ja nie wybrałem was dwunastu? A&nbsp;jeden z&nbsp;was jest diabłem.</p>
<p class="BibleIndent" id="BG-6_71"><sup>6.71</sup>&nbsp;A to mówił o&nbsp;Judaszu Iskariocie, <i>synu</i> Szymona, bo on miał go zdradzić, będąc jednym z&nbsp;dwunastu.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 7</a></h3>
<p class="BibleIndent" id="BG-7_1"><sup>7.1</sup>&nbsp;A potem Jezus chodził po Galilei. Nie chciał bowiem przebywać w&nbsp;Judei, bo Żydzi szukali <i>sposobności</i>, aby go zabić.</p>
<p class="BibleIndent" id="BG-7_2"><sup>7.2</sup>&nbsp;I zbliżało się żydowskie Święto Namiotów.</p>
<p class="BibleIndent" id="BG-7_3"><sup>7.3</sup>&nbsp;Wtedy jego bracia powiedzieli do niego: Odejdź stąd i&nbsp;idź do Judei, żeby twoi uczniowie widzieli dzieła, których dokonujesz.</p>
<p class="BibleIndent" id="BG-7_4"><sup>7.4</sup>&nbsp;Nikt bowiem nie czyni nic w&nbsp;ukryciu, jeśli chce być znany. Dlatego ty, jeśli takie rzeczy czynisz, objaw się światu.</p>
<p class="BibleIndent" id="BG-7_5"><sup>7.5</sup>&nbsp;Bo nawet jego bracia nie wierzyli w&nbsp;niego.</p>
<p class="BibleIndent" id="BG-7_6"><sup>7.6</sup>&nbsp;I powiedział do nich Jezus: Mój czas jeszcze nie nadszedł, ale wasz czas zawsze jest w&nbsp;pogotowiu.</p>
<p class="BibleIndent" id="BG-7_7"><sup>7.7</sup>&nbsp;Świat nie może was nienawidzić, ale mnie nienawidzi, bo ja świadczę o&nbsp;nim, że jego uczynki są złe.</p>
<p class="BibleIndent" id="BG-7_8"><sup>7.8</sup>&nbsp;Wy idźcie na święto, ja jeszcze nie pójdę na to święto, bo mój czas jeszcze się nie wypełnił.</p>
<p class="BibleIndent" id="BG-7_9"><sup>7.9</sup>&nbsp;Powiedziawszy im to, pozostał w&nbsp;Galilei.</p>
<p class="BibleIndent" id="BG-7_10"><sup>7.10</sup>&nbsp;A gdy jego bracia poszli, wtedy i&nbsp;on poszedł na święto, nie jawnie, ale jakby potajemnie.</p>
<p class="BibleIndent" id="BG-7_11"><sup>7.11</sup>&nbsp;A Żydzi szukali go podczas święta i&nbsp;mówili: Gdzie on jest?</p>
<p class="BibleIndent" id="BG-7_12"><sup>7.12</sup>&nbsp;I wiele szemrało się o&nbsp;nim wśród ludzi, bo jedni mówili: Jest dobry. A&nbsp;inni mówili: Przeciwnie, zwodzi ludzi.</p>
<p class="BibleIndent" id="BG-7_13"><sup>7.13</sup>&nbsp;Nikt jednak nie mówił o&nbsp;nim jawnie z&nbsp;obawy przed Żydami.</p>
<p class="BibleIndent" id="BG-7_14"><sup>7.14</sup>&nbsp;A gdy już minęła połowa święta, Jezus wszedł do świątyni i&nbsp;nauczał.</p>
<p class="BibleIndent" id="BG-7_15"><sup>7.15</sup>&nbsp;I dziwili się Żydzi, mówiąc: Skąd on zna Pismo, skoro się nie uczył?</p>
<p class="BibleIndent" id="BG-7_16"><sup>7.16</sup>&nbsp;Odpowiedział im Jezus: Moja nauka nie jest moją, ale tego, który mnie posłał.</p>
<p class="BibleIndent" id="BG-7_17"><sup>7.17</sup>&nbsp;Jeśli ktoś chce wypełniać jego wolę, ten będzie umiał rozeznać, czy ta nauka jest od Boga, czy ja mówię sam od siebie.</p>
<p class="BibleIndent" id="BG-7_18"><sup>7.18</sup>&nbsp;Kto mówi z&nbsp;samego siebie, szuka własnej chwały. Kto zaś szuka chwały tego, który go posłał, ten jest prawdziwy i&nbsp;nie ma w&nbsp;nim niesprawiedliwości.</p>
<p class="BibleIndent" id="BG-7_19"><sup>7.19</sup>&nbsp;Czy Mojżesz nie dał wam prawa? A&nbsp;żaden z&nbsp;was nie przestrzega prawa. Dlaczego chcecie mnie zabić?</p>
<p class="BibleIndent" id="BG-7_20"><sup>7.20</sup>&nbsp;Odpowiedzieli ludzie: Masz demona. Kto chce cię zabić?</p>
<p class="BibleIndent" id="BG-7_21"><sup>7.21</sup>&nbsp;Jezus im odpowiedział: Jeden uczynek spełniłem, a&nbsp;wszyscy się temu dziwicie.</p>
<p class="BibleIndent" id="BG-7_22"><sup>7.22</sup>&nbsp;Przecież Mojżesz dał wam obrzezanie (nie jakoby było od Mojżesza, ale od ojców), a&nbsp;w&nbsp;szabat obrzezujecie człowieka.</p>
<p class="BibleIndent" id="BG-7_23"><sup>7.23</sup>&nbsp;Jeśli człowiek przyjmuje obrzezanie w&nbsp;szabat, aby nie było złamane Prawo Mojżesza, to <i>dlaczego</i> gniewacie się na mnie, że w&nbsp;szabat całkowicie uzdrowiłem człowieka?</p>
<p class="BibleIndent" id="BG-7_24"><sup>7.24</sup>&nbsp;Nie sądźcie po pozorach, ale sądźcie sprawiedliwym sądem.</p>
<p class="BibleIndent" id="BG-7_25"><sup>7.25</sup>&nbsp;Wtedy niektórzy z&nbsp;mieszkańców Jerozolimy mówili: Czy to nie jest ten, którego chcą zabić?</p>
<p class="BibleIndent" id="BG-7_26"><sup>7.26</sup>&nbsp;A oto jawnie przemawia i&nbsp;nic mu nie mówią. Czy przełożeni rzeczywiście poznali, że to jest prawdziwie Chrystus?</p>
<p class="BibleIndent" id="BG-7_27"><sup>7.27</sup>&nbsp;Ale wiemy, skąd on pochodzi, lecz gdy Chrystus przyjdzie, nikt nie będzie wiedział, skąd jest.</p>
<p class="BibleIndent" id="BG-7_28"><sup>7.28</sup>&nbsp;Wtedy Jezus, nauczając w&nbsp;świątyni, wołał: I&nbsp;znacie mnie, i&nbsp;wiecie, skąd jestem. A&nbsp;ja nie przyszedłem sam od siebie, ale prawdziwy jest ten, który mnie posłał, którego wy nie znacie.</p>
<p class="BibleIndent" id="BG-7_29"><sup>7.29</sup>&nbsp;Lecz ja go znam, bo od niego jestem i&nbsp;on mnie posłał.</p>
<p class="BibleIndent" id="BG-7_30"><sup>7.30</sup>&nbsp;I usiłowali go schwytać, ale nikt nie podniósł na niego ręki, bo jeszcze nie nadeszła jego godzina.</p>
<p class="BibleIndent" id="BG-7_31"><sup>7.31</sup>&nbsp;A wielu z&nbsp;ludu uwierzyło w&nbsp;niego i&nbsp;mówiło: Gdy Chrystus przyjdzie, czyż uczyni więcej cudów, niż on uczynił?</p>
<p class="BibleIndent" id="BG-7_32"><sup>7.32</sup>&nbsp;Faryzeusze słyszeli, że tak ludzie o&nbsp;nim szemrali. I&nbsp;faryzeusze i&nbsp;naczelni kapłani posłali sługi, aby go schwytać.</p>
<p class="BibleIndent" id="BG-7_33"><sup>7.33</sup>&nbsp;Wtedy Jezus powiedział im: Jeszcze krótki czas jestem z&nbsp;wami, potem odejdę do tego, który mnie posłał.</p>
<p class="BibleIndent" id="BG-7_34"><sup>7.34</sup>&nbsp;Będziecie mnie szukać, ale nie znajdziecie, a&nbsp;gdzie ja będę, wy przyjść nie możecie.</p>
<p class="BibleIndent" id="BG-7_35"><sup>7.35</sup>&nbsp;Wówczas Żydzi mówili między sobą: Dokąd on pójdzie, że go nie znajdziemy? Czy pójdzie do rozproszonych <i>wśród</i> pogan i&nbsp;będzie nauczał pogan?</p>
<p class="BibleIndent" id="BG-7_36"><sup>7.36</sup>&nbsp;Cóż to za słowo, które wypowiedział: Będziecie mnie szukać, ale nie znajdziecie, a&nbsp;gdzie ja będę, wy przyjść nie możecie?</p>
<p class="BibleIndent" id="BG-7_37"><sup>7.37</sup>&nbsp;A w&nbsp;ostatnim, wielkim dniu tego święta, Jezus stanął i&nbsp;wołał: Jeśli ktoś pragnie, niech przyjdzie do mnie i&nbsp;pije.</p>
<p class="BibleIndent" id="BG-7_38"><sup>7.38</sup>&nbsp;Kto wierzy we mnie, jak mówi Pismo, rzeki wody żywej popłyną z&nbsp;jego wnętrza.</p>
<p class="BibleIndent" id="BG-7_39"><sup>7.39</sup>&nbsp;A to mówił o&nbsp;Duchu, którego mieli otrzymać wierzący w&nbsp;niego. Duch Święty bowiem jeszcze nie był <i>dany</i>, ponieważ Jezus nie został jeszcze uwielbiony.</p>
<p class="BibleIndent" id="BG-7_40"><sup>7.40</sup>&nbsp;Wielu więc z&nbsp;tych ludzi, słysząc te słowa, mówiło: To jest prawdziwie ten prorok.</p>
<p class="BibleIndent" id="BG-7_41"><sup>7.41</sup>&nbsp;A inni mówili: To jest Chrystus. Lecz niektórzy mówili: Czyż Chrystus przyjdzie z&nbsp;Galilei?</p>
<p class="BibleIndent" id="BG-7_42"><sup>7.42</sup>&nbsp;Czyż Pismo nie mówi, że Chrystus przyjdzie z&nbsp;potomstwa Dawida i&nbsp;z&nbsp;miasteczka Betlejem, gdzie mieszkał Dawid?</p>
<p class="BibleIndent" id="BG-7_43"><sup>7.43</sup>&nbsp;I tak z&nbsp;jego powodu nastąpił rozłam wśród ludu.</p>
<p class="BibleIndent" id="BG-7_44"><sup>7.44</sup>&nbsp;I niektórzy z&nbsp;nich chcieli go schwytać, ale nikt nie podniósł na niego ręki.</p>
<p class="BibleIndent" id="BG-7_45"><sup>7.45</sup>&nbsp;Wtedy słudzy wrócili do naczelnych kapłanów i&nbsp;do faryzeuszy, którzy ich zapytali: Dlaczego go nie przyprowadziliście?</p>
<p class="BibleIndent" id="BG-7_46"><sup>7.46</sup>&nbsp;Słudzy odpowiedzieli: Nikt nigdy nie mówił tak, jak ten człowiek.</p>
<p class="BibleIndent" id="BG-7_47"><sup>7.47</sup>&nbsp;I odpowiedzieli im faryzeusze: Czy i&nbsp;wy jesteście zwiedzeni?</p>
<p class="BibleIndent" id="BG-7_48"><sup>7.48</sup>&nbsp;Czy ktoś z&nbsp;przełożonych albo z&nbsp;faryzeuszy uwierzył w&nbsp;niego?</p>
<p class="BibleIndent" id="BG-7_49"><sup>7.49</sup>&nbsp;A to pospólstwo, które nie zna prawa, jest przeklęte.</p>
<p class="BibleIndent" id="BG-7_50"><sup>7.50</sup>&nbsp;Jeden z&nbsp;nich, Nikodem, ten, który przyszedł w&nbsp;nocy do niego, powiedział im:</p>
<p class="BibleIndent" id="BG-7_51"><sup>7.51</sup>&nbsp;Czy nasze prawo potępia człowieka, zanim go najpierw nie wysłucha i&nbsp;nie zbada, co czyni?</p>
<p class="BibleIndent" id="BG-7_52"><sup>7.52</sup>&nbsp;A oni mu odpowiedzieli: Czy i&nbsp;ty jesteś Galilejczykiem? Zbadaj i&nbsp;zobacz, że <i>żaden</i> prorok nie powstał z&nbsp;Galilei.</p>
<p class="BibleIndent" id="BG-7_53"><sup>7.53</sup>&nbsp;I poszedł każdy do swego domu.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 8</a></h3>
<p class="BibleIndent" id="BG-8_1"><sup>8.1</sup>&nbsp;A Jezus poszedł na Górę Oliwną.</p>
<p class="BibleIndent" id="BG-8_2"><sup>8.2</sup>&nbsp;Potem znowu wcześnie rano przyszedł do świątyni, a&nbsp;cały lud zszedł się do niego. I&nbsp;siadłszy, nauczał ich.</p>
<p class="BibleIndent" id="BG-8_3"><sup>8.3</sup>&nbsp;I przyprowadzili do niego uczeni w&nbsp;Piśmie i&nbsp;faryzeusze kobietę przyłapaną na cudzołóstwie, a&nbsp;postawiwszy ją pośrodku;</p>
<p class="BibleIndent" id="BG-8_4"><sup>8.4</sup>&nbsp;Powiedzieli do niego: Nauczycielu, tę kobietę przyłapano na uczynku cudzołóstwa.</p>
<p class="BibleIndent" id="BG-8_5"><sup>8.5</sup>&nbsp;W prawie Mojżesz nakazał nam takie kamienować. A&nbsp;ty co mówisz?</p>
<p class="BibleIndent" id="BG-8_6"><sup>8.6</sup>&nbsp;A mówili to, wystawiając go na próbę, aby mogli go oskarżyć. Jezus zaś, schyliwszy się, pisał palcem po ziemi.</p>
<p class="BibleIndent" id="BG-8_7"><sup>8.7</sup>&nbsp;A gdy nie przestawali go pytać, podniósł się i&nbsp;powiedział do nich: Kto z&nbsp;was jest bez grzechu, niech pierwszy rzuci w&nbsp;nią kamieniem.</p>
<p class="BibleIndent" id="BG-8_8"><sup>8.8</sup>&nbsp;I znowu schyliwszy się, pisał po ziemi.</p>
<p class="BibleIndent" id="BG-8_9"><sup>8.9</sup>&nbsp;A gdy oni to usłyszeli, będąc przekonani przez sumienie, odchodzili jeden po drugim, począwszy od starszych aż do ostatnich. Pozostał tylko sam Jezus i&nbsp;ta kobieta stojąca pośrodku.</p>
<p class="BibleIndent" id="BG-8_10"><sup>8.10</sup>&nbsp;A Jezus podniósł się i&nbsp;nie widząc nikogo oprócz tej kobiety, powiedział do niej: Kobieto, gdzież są ci, którzy cię oskarżali? Nikt cię nie potępił?</p>
<p class="BibleIndent" id="BG-8_11"><sup>8.11</sup>&nbsp;Ona odpowiedziała: Nikt, Panie. A&nbsp;Jezus powiedział do niej: I&nbsp;ja ciebie nie potępiam. Idź i&nbsp;już więcej nie grzesz.</p>
<p class="BibleIndent" id="BG-8_12"><sup>8.12</sup>&nbsp;Jezus znowu powiedział do nich: Ja jestem światłością świata. Kto idzie za mną, nie będzie chodził w&nbsp;ciemności, ale będzie miał światłość życia.</p>
<p class="BibleIndent" id="BG-8_13"><sup>8.13</sup>&nbsp;Powiedzieli więc do niego faryzeusze: Ty świadczysz sam o&nbsp;sobie, a&nbsp;twoje świadectwo nie jest prawdziwe.</p>
<p class="BibleIndent" id="BG-8_14"><sup>8.14</sup>&nbsp;Odpowiedział im Jezus: Chociaż ja świadczę sam o&nbsp;sobie, <i>jednak</i> moje świadectwo jest prawdziwe, bo wiem, skąd przyszedłem i&nbsp;dokąd idę. Lecz wy nie wiecie, skąd przyszedłem i&nbsp;dokąd idę.</p>
<p class="BibleIndent" id="BG-8_15"><sup>8.15</sup>&nbsp;Wy sądzicie według ciała, ale ja nie sądzę nikogo.</p>
<p class="BibleIndent" id="BG-8_16"><sup>8.16</sup>&nbsp;A choćbym i&nbsp;sądził, mój sąd jest prawdziwy, bo nie jestem sam, ale <i>jestem</i> ja i&nbsp;Ojciec, który mnie posłał.</p>
<p class="BibleIndent" id="BG-8_17"><sup>8.17</sup>&nbsp;A w&nbsp;waszym Prawie jest napisane, że świadectwo dwóch ludzi jest prawdziwe.</p>
<p class="BibleIndent" id="BG-8_18"><sup>8.18</sup>&nbsp;Ja jestem tym, który świadczy sam o&nbsp;sobie i&nbsp;świadczy o&nbsp;mnie Ojciec, który mnie posłał.</p>
<p class="BibleIndent" id="BG-8_19"><sup>8.19</sup>&nbsp;Wtedy zapytali go: Gdzie jest twój Ojciec? Jezus odpowiedział: Nie znacie ani mnie, ani mego Ojca. Gdybyście mnie znali, znalibyście i&nbsp;mego Ojca.</p>
<p class="BibleIndent" id="BG-8_20"><sup>8.20</sup>&nbsp;Te słowa mówił Jezus w&nbsp;skarbcu, nauczając w&nbsp;świątyni, a&nbsp;nikt go nie schwytał, bo jeszcze nie nadeszła jego godzina.</p>
<p class="BibleIndent" id="BG-8_21"><sup>8.21</sup>&nbsp;Wówczas Jezus znowu powiedział do nich: Ja odchodzę, a&nbsp;wy będziecie mnie szukać i&nbsp;umrzecie w&nbsp;swoim grzechu. Gdzie ja idę, wy przyjść nie możecie.</p>
<p class="BibleIndent" id="BG-8_22"><sup>8.22</sup>&nbsp;Wtedy Żydzi mówili: Czyż sam się zabije, skoro mówi: Gdzie ja idę, wy przyjść nie możecie?</p>
<p class="BibleIndent" id="BG-8_23"><sup>8.23</sup>&nbsp;I powiedział do nich: Wy jesteście z&nbsp;niskości, a&nbsp;ja jestem z&nbsp;wysoka. Wy jesteście z&nbsp;tego świata, ja zaś nie jestem z&nbsp;tego świata.</p>
<p class="BibleIndent" id="BG-8_24"><sup>8.24</sup>&nbsp;Dlatego wam powiedziałem, że umrzecie w&nbsp;swoich grzechach. Bo jeśli nie uwierzycie, że ja jestem, umrzecie w&nbsp;swoich grzechach.</p>
<p class="BibleIndent" id="BG-8_25"><sup>8.25</sup>&nbsp;Wtedy zapytali go: Kim ty jesteś? I&nbsp;odpowiedział im Jezus: Tym, kim wam od początku mówię.</p>
<p class="BibleIndent" id="BG-8_26"><sup>8.26</sup>&nbsp;Wiele mam o&nbsp;was do powiedzenia i&nbsp;do sądzenia. Ale ten, który mnie posłał, jest prawdziwy, a&nbsp;ja mówię na świecie to, co od niego słyszałem.</p>
<p class="BibleIndent" id="BG-8_27"><sup>8.27</sup>&nbsp;Nie zrozumieli jednak, że mówił im o&nbsp;Ojcu.</p>
<p class="BibleIndent" id="BG-8_28"><sup>8.28</sup>&nbsp;Dlatego Jezus powiedział do nich: Gdy wywyższycie Syna Człowieczego, wtedy poznacie, że ja jestem, a&nbsp;nie czynię nic sam od siebie, ale mówię to, czego mnie nauczył mój Ojciec.</p>
<p class="BibleIndent" id="BG-8_29"><sup>8.29</sup>&nbsp;A ten, który mnie posłał, jest ze mną. Ojciec nie zostawił mnie samego, bo ja zawsze czynię <i>to</i>, co mu się podoba.</p>
<p class="BibleIndent" id="BG-8_30"><sup>8.30</sup>&nbsp;Gdy to mówił, wielu uwierzyło w&nbsp;niego.</p>
<p class="BibleIndent" id="BG-8_31"><sup>8.31</sup>&nbsp;Wtedy Jezus mówił do tych Żydów, którzy mu uwierzyli: Jeśli będziecie trwać w&nbsp;moim słowie, będziecie prawdziwie moimi uczniami.</p>
<p class="BibleIndent" id="BG-8_32"><sup>8.32</sup>&nbsp;I poznacie prawdę, a&nbsp;prawda was wyzwoli.</p>
<p class="BibleIndent" id="BG-8_33"><sup>8.33</sup>&nbsp;Odpowiedzieli mu: My jesteśmy potomstwem Abrahama i&nbsp;nigdy nie służyliśmy nikomu. Jakże <i>możesz</i> mówić: Będziecie wolni?</p>
<p class="BibleIndent" id="BG-8_34"><sup>8.34</sup>&nbsp;Jezus im odpowiedział: Zaprawdę, zaprawdę powiadam wam, że każdy, kto popełnia grzech, jest sługą grzechu.</p>
<p class="BibleIndent" id="BG-8_35"><sup>8.35</sup>&nbsp;A sługa nie mieszka w&nbsp;domu na wieki, <i>lecz</i> Syn mieszka na wieki.</p>
<p class="BibleIndent" id="BG-8_36"><sup>8.36</sup>&nbsp;Jeśli więc Syn was wyzwoli, będziecie prawdziwie wolni.</p>
<p class="BibleIndent" id="BG-8_37"><sup>8.37</sup>&nbsp;Wiem, że jesteście potomstwem Abrahama, lecz usiłujecie mnie zabić, bo moje słowo nie znajduje w&nbsp;was miejsca.</p>
<p class="BibleIndent" id="BG-8_38"><sup>8.38</sup>&nbsp;Ja mówię to, co widziałem u&nbsp;mego Ojca, a&nbsp;wy też robicie to, co widzieliście u&nbsp;waszego ojca.</p>
<p class="BibleIndent" id="BG-8_39"><sup>8.39</sup>&nbsp;Odpowiedzieli mu: Naszym ojcem jest Abraham. Jezus im powiedział: Gdybyście byli synami Abrahama, spełnialibyście uczynki Abrahama.</p>
<p class="BibleIndent" id="BG-8_40"><sup>8.40</sup>&nbsp;Lecz teraz usiłujecie mnie zabić, człowieka, który wam mówił prawdę, którą słyszał od Boga. Tego Abraham nie robił.</p>
<p class="BibleIndent" id="BG-8_41"><sup>8.41</sup>&nbsp;Wy spełniacie uczynki waszego ojca. Wtedy powiedzieli mu: My nie jesteśmy spłodzeni z&nbsp;nierządu. Mamy jednego Ojca –&nbsp;Boga.</p>
<p class="BibleIndent" id="BG-8_42"><sup>8.42</sup>&nbsp;Jezus im powiedział: Gdyby Bóg był waszym Ojcem, miłowalibyście mnie, gdyż ja od Boga wyszedłem i&nbsp;przyszedłem, a&nbsp;nie przyszedłem sam od siebie, ale on mnie posłał.</p>
<p class="BibleIndent" id="BG-8_43"><sup>8.43</sup>&nbsp;Dlaczego nie pojmujecie tego, co mówię? Dlatego że nie możecie słuchać mojego słowa.</p>
<p class="BibleIndent" id="BG-8_44"><sup>8.44</sup>&nbsp;Wy jesteście z&nbsp;<i>waszego</i> ojca –&nbsp;diabła i&nbsp;chcecie spełniać pożądliwości waszego ojca. On był mordercą od początku i&nbsp;nie został w&nbsp;prawdzie, bo nie ma w&nbsp;nim prawdy. Gdy mówi kłamstwo, <a id="John844"></a>mówi od siebie, bo jest kłamcą i&nbsp;ojcem kłamstwa.</p>
<p class="BibleIndent" id="BG-8_45"><sup>8.45</sup>&nbsp;A ponieważ ja mówię prawdę, nie wierzycie mi.</p>
<p class="BibleIndent" id="BG-8_46"><sup>8.46</sup>&nbsp;Któż z&nbsp;was obwini mnie o&nbsp;grzech? Jeśli mówię prawdę, dlaczego mi nie wierzycie?</p>
<p class="BibleIndent" id="BG-8_47"><sup>8.47</sup>&nbsp;Kto jest z&nbsp;Boga, słucha słów Bożych. Wy dlatego nie słuchacie, że nie jesteście z&nbsp;Boga.</p>
<p class="BibleIndent" id="BG-8_48"><sup>8.48</sup>&nbsp;Wtedy Żydzi mu odpowiedzieli: Czy nie dobrze mówimy, że jesteś Samarytaninem i&nbsp;masz demona?</p>
<p class="BibleIndent" id="BG-8_49"><sup>8.49</sup>&nbsp;Jezus odpowiedział: Ja nie mam demona, ale czczę mego Ojca, a&nbsp;wy mnie znieważacie.</p>
<p class="BibleIndent" id="BG-8_50"><sup>8.50</sup>&nbsp;Ja nie szukam swojej chwały. Jest ktoś, kto szuka i&nbsp;sądzi.</p>
<p class="BibleIndent" id="BG-8_51"><sup>8.51</sup>&nbsp;Zaprawdę, zaprawdę powiadam wam: Jeśli ktoś będzie zachowywał moje słowa, nigdy nie ujrzy śmierci.</p>
<p class="BibleIndent" id="BG-8_52"><sup>8.52</sup>&nbsp;Wtedy Żydzi powiedzieli do niego: Teraz wiemy, że masz demona. Abraham umarł i&nbsp;prorocy, a&nbsp;ty mówisz: Jeśli ktoś będzie zachowywał moje słowa, nigdy nie skosztuje śmierci.</p>
<p class="BibleIndent" id="BG-8_53"><sup>8.53</sup>&nbsp;Czy ty jesteś większy od naszego ojca Abrahama, który umarł? I&nbsp;prorocy poumierali. Kim ty się czynisz?</p>
<p class="BibleIndent" id="BG-8_54"><sup>8.54</sup>&nbsp;Jezus odpowiedział: Jeśli ja sam siebie chwalę, moja chwała jest niczym. Mój Ojciec jest <i>tym</i>, który mnie chwali, o&nbsp;którym wy mówicie, że jest waszym Bogiem.</p>
<p class="BibleIndent" id="BG-8_55"><sup>8.55</sup>&nbsp;Lecz nie znacie go, a&nbsp;ja go znam. I&nbsp;jeślibym powiedział, że go nie znam, byłbym podobnym do was kłamcą. Ale znam go i&nbsp;zachowuję jego słowa.</p>
<p class="BibleIndent" id="BG-8_56"><sup>8.56</sup>&nbsp;Abraham, wasz ojciec, z&nbsp;radością pragnął ujrzeć mój dzień. I&nbsp;ujrzał, i&nbsp;radował się.</p>
<p class="BibleIndent" id="BG-8_57"><sup>8.57</sup>&nbsp;Wówczas Żydzi powiedzieli do niego: Pięćdziesięciu lat jeszcze nie masz, a&nbsp;Abrahama widziałeś?</p>
<p class="BibleIndent" id="BG-8_58"><sup>8.58</sup>&nbsp;Jezus im odpowiedział: Zaprawdę, zaprawdę powiadam wam: Zanim Abraham był, ja jestem.</p>
<p class="BibleIndent" id="BG-8_59"><sup>8.59</sup>&nbsp;Wtedy porwali kamienie, aby w&nbsp;niego rzucać. Jezus jednak ukrył się i&nbsp;wyszedł ze świątyni, przechodząc między nimi, i&nbsp;tak odszedł.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 9</a></h3>
<p class="BibleIndent" id="BG-9_1"><sup>9.1</sup>&nbsp;A przechodząc, zobaczył człowieka ślepego od urodzenia.</p>
<p class="BibleIndent" id="BG-9_2"><sup>9.2</sup>&nbsp;I pytali go jego uczniowie: Mistrzu, kto zgrzeszył, on czy jego rodzice, że się urodził ślepy?</p>
<p class="BibleIndent" id="BG-9_3"><sup>9.3</sup>&nbsp;Jezus odpowiedział: Ani on nie zgrzeszył, ani jego rodzice, ale <i>stało</i> <i>się</i> <i>tak</i>, żeby się na nim objawiły dzieła Boga.</p>
<p class="BibleIndent" id="BG-9_4"><sup>9.4</sup>&nbsp;Ja muszę wykonywać dzieła <i>tego</i>, który mnie posłał, dopóki jest dzień. Nadchodzi noc, gdy nikt nie będzie mógł działać.</p>
<p class="BibleIndent" id="BG-9_5"><sup>9.5</sup>&nbsp;Dopóki jestem na świecie, jestem światłością świata.</p>
<p class="BibleIndent" id="BG-9_6"><sup>9.6</sup>&nbsp;To powiedziawszy, splunął na ziemię, zrobił błoto ze śliny i&nbsp;pomazał tym błotem oczy ślepego.</p>
<p class="BibleIndent" id="BG-9_7"><sup>9.7</sup>&nbsp;I powiedział do niego: Idź, umyj się w&nbsp;sadzawce Siloam –&nbsp;co się tłumaczy: Posłany. Poszedł więc, umył się i&nbsp;wrócił, widząc.</p>
<p class="BibleIndent" id="BG-9_8"><sup>9.8</sup>&nbsp;A sąsiedzi i&nbsp;ci, którzy go przedtem widywali ślepego, mówili: Czy to nie jest ten, który siadał i&nbsp;żebrał?</p>
<p class="BibleIndent" id="BG-9_9"><sup>9.9</sup>&nbsp;Jedni mówili: To on. A&nbsp;inni: Jest do niego podobny. Lecz on mówił: <i>To</i> ja jestem.</p>
<p class="BibleIndent" id="BG-9_10"><sup>9.10</sup>&nbsp;Wtedy zapytali go: Jak zostały otworzone twoje oczy?</p>
<p class="BibleIndent" id="BG-9_11"><sup>9.11</sup>&nbsp;A on odpowiedział: Człowiek, którego nazywają Jezusem, zrobił błoto, pomazał moje oczy i&nbsp;powiedział do mnie: Idź do sadzawki Siloam i&nbsp;umyj się. Poszedłem więc, umyłem się i&nbsp;przejrzałem.</p>
<p class="BibleIndent" id="BG-9_12"><sup>9.12</sup>&nbsp;Wtedy zapytali go: Gdzież on jest? Odpowiedział: Nie wiem.</p>
<p class="BibleIndent" id="BG-9_13"><sup>9.13</sup>&nbsp;Przyprowadzili więc do faryzeuszy tego, który przedtem był ślepy.</p>
<p class="BibleIndent" id="BG-9_14"><sup>9.14</sup>&nbsp;A <i>tego</i> <i>dnia</i>, gdy Jezus zrobił błoto i&nbsp;otworzył jego oczy, był szabat.</p>
<p class="BibleIndent" id="BG-9_15"><sup>9.15</sup>&nbsp;Wówczas również faryzeusze pytali go, w&nbsp;jaki sposób przejrzał. A&nbsp;on im odpowiedział: Nałożył mi błoto na oczy, umyłem się i&nbsp;widzę.</p>
<p class="BibleIndent" id="BG-9_16"><sup>9.16</sup>&nbsp;Wtedy niektórzy z&nbsp;faryzeuszy powiedzieli: Ten człowiek nie jest z&nbsp;Boga, bo nie przestrzega szabatu. Inni natomiast mówili: Jak może grzeszny człowiek czynić takie cuda? I&nbsp;nastąpił wśród nich rozłam.</p>
<p class="BibleIndent" id="BG-9_17"><sup>9.17</sup>&nbsp;Zapytali więc znowu ślepego: Co mówisz o&nbsp;nim, skoro otworzył twoje oczy? A&nbsp;on odpowiedział: Jest prorokiem.</p>
<p class="BibleIndent" id="BG-9_18"><sup>9.18</sup>&nbsp;A Żydzi nie wierzyli, że był ślepy i&nbsp;odzyskał wzrok, aż zawołali rodziców tego, który przejrzał.</p>
<p class="BibleIndent" id="BG-9_19"><sup>9.19</sup>&nbsp;I pytali ich: Czy to jest wasz syn, o&nbsp;którym mówicie, że się urodził ślepy? Jakże więc teraz widzi?</p>
<p class="BibleIndent" id="BG-9_20"><sup>9.20</sup>&nbsp;Odpowiedzieli im jego rodzice: Wiemy, że to jest nasz syn i&nbsp;że się urodził ślepy.</p>
<p class="BibleIndent" id="BG-9_21"><sup>9.21</sup>&nbsp;Lecz jakim <i>sposobem</i> teraz widzi, nie wiemy, ani kto otworzył jego oczy, nie wiemy. Ma <i>swoje</i> lata, pytajcie go, on sam o&nbsp;sobie powie.</p>
<p class="BibleIndent" id="BG-9_22"><sup>9.22</sup>&nbsp;Tak mówili jego rodzice, bo bali się Żydów. Żydzi bowiem już postanowili, że każdy, kto wyzna, iż on jest Chrystusem, będzie wyłączony z&nbsp;synagogi.</p>
<p class="BibleIndent" id="BG-9_23"><sup>9.23</sup>&nbsp;Dlatego jego rodzice powiedzieli: Ma <i>swoje</i> lata, jego pytajcie.</p>
<p class="BibleIndent" id="BG-9_24"><sup>9.24</sup>&nbsp;Wtedy znowu zawołali tego człowieka, który był ślepy i&nbsp;powiedzieli do niego: Oddaj chwałę Bogu. My wiemy, że ten człowiek jest grzeszny.</p>
<p class="BibleIndent" id="BG-9_25"><sup>9.25</sup>&nbsp;A on odpowiedział: Czy jest grzeszny, nie wiem. To tylko wiem, że byłem ślepy, a&nbsp;teraz widzę.</p>
<p class="BibleIndent" id="BG-9_26"><sup>9.26</sup>&nbsp;I zapytali go znowu: Cóż ci uczynił? Jak otworzył twoje oczy?</p>
<p class="BibleIndent" id="BG-9_27"><sup>9.27</sup>&nbsp;Odpowiedział im: Już wam powiedziałem, a&nbsp;nie słuchaliście. Dlaczego jeszcze chcecie słuchać? Czy i&nbsp;wy chcecie być jego uczniami?</p>
<p class="BibleIndent" id="BG-9_28"><sup>9.28</sup>&nbsp;Wtedy złorzeczyli mu i&nbsp;powiedzieli: Ty bądź <i>sobie</i> jego uczniem, my zaś jesteśmy uczniami Mojżesza.</p>
<p class="BibleIndent" id="BG-9_29"><sup>9.29</sup>&nbsp;My wiemy, że Bóg mówił do Mojżesza, lecz skąd on jest, nie wiemy.</p>
<p class="BibleIndent" id="BG-9_30"><sup>9.30</sup>&nbsp;Odpowiedział im ten człowiek: To naprawdę rzecz dziwna, że wy nie wiecie, skąd jest, a&nbsp;otworzył moje oczy.</p>
<p class="BibleIndent" id="BG-9_31"><sup>9.31</sup>&nbsp;A wiemy, że Bóg nie wysłuchuje grzeszników, ale jeśli ktoś jest czcicielem Boga i&nbsp;wypełnia jego wolę, tego wysłuchuje.</p>
<p class="BibleIndent" id="BG-9_32"><sup>9.32</sup>&nbsp;Od wieków nie słyszano, aby ktoś otworzył oczy ślepego od urodzenia.</p>
<p class="BibleIndent" id="BG-9_33"><sup>9.33</sup>&nbsp;Gdyby on nie był od Boga, nie mógłby nic uczynić.</p>
<p class="BibleIndent" id="BG-9_34"><sup>9.34</sup>&nbsp;Odpowiedzieli mu: Urodziłeś się cały w&nbsp;grzechach i&nbsp;ty nas uczysz? I&nbsp;wypędzili go precz.</p>
<p class="BibleIndent" id="BG-9_35"><sup>9.35</sup>&nbsp;A gdy Jezus usłyszał, że go wypędzili, znalazł go i&nbsp;zapytał: Czy wierzysz w&nbsp;Syna Bożego?</p>
<p class="BibleIndent" id="BG-9_36"><sup>9.36</sup>&nbsp;A on odpowiedział: A&nbsp;któż to jest, Panie, abym w&nbsp;niego wierzył?</p>
<p class="BibleIndent" id="BG-9_37"><sup>9.37</sup>&nbsp;I powiedział do niego Jezus: I&nbsp;widziałeś go, i&nbsp;ten, który mówi z&nbsp;tobą, jest nim.</p>
<p class="BibleIndent" id="BG-9_38"><sup>9.38</sup>&nbsp;A on powiedział: Wierzę, Panie! I&nbsp;oddał mu pokłon.</p>
<p class="BibleIndent" id="BG-9_39"><sup>9.39</sup>&nbsp;Jezus mu powiedział: Przyszedłem na ten świat na sąd, aby ci, którzy nie widzą, widzieli, a&nbsp;ci, którzy widzą, stali się ślepi.</p>
<p class="BibleIndent" id="BG-9_40"><sup>9.40</sup>&nbsp;I usłyszeli to niektórzy z&nbsp;faryzeuszy, którzy z&nbsp;nim byli, i&nbsp;zapytali go: Czy i&nbsp;my jesteśmy ślepi?</p>
<p class="BibleIndent" id="BG-9_41"><sup>9.41</sup>&nbsp;Jezus im odpowiedział: Gdybyście byli ślepi, nie mielibyście grzechu, lecz teraz mówicie: Widzimy –&nbsp;dlatego wasz grzech pozostaje.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 10</a></h3>
<p class="BibleIndent" id="BG-10_1"><sup>10.1</sup>&nbsp;Zaprawdę, zaprawdę powiadam wam: Kto nie wchodzi do owczarni drzwiami, ale wchodzi inną drogą, ten jest złodziejem i&nbsp;bandytą.</p>
<p class="BibleIndent" id="BG-10_2"><sup>10.2</sup>&nbsp;Lecz kto wchodzi drzwiami, jest pasterzem owiec.</p>
<p class="BibleIndent" id="BG-10_3"><sup>10.3</sup>&nbsp;Temu odźwierny otwiera i&nbsp;owce słuchają jego głosu, a&nbsp;on woła swoje własne owce po imieniu i&nbsp;wyprowadza je.</p>
<p class="BibleIndent" id="BG-10_4"><sup>10.4</sup>&nbsp;A gdy wypuści swoje owce, idzie przed nimi, a&nbsp;owce idą za nim, bo znają jego głos.</p>
<p class="BibleIndent" id="BG-10_5"><sup>10.5</sup>&nbsp;Ale za obcym nie idą, lecz uciekają od niego, bo nie znają głosu obcych.</p>
<p class="BibleIndent" id="BG-10_6"><sup>10.6</sup>&nbsp;Tę przypowieść powiedział im Jezus, lecz oni nie zrozumieli tego, co im mówił.</p>
<p class="BibleIndent" id="BG-10_7"><sup>10.7</sup>&nbsp;Wtedy Jezus znowu powiedział do nich: Zaprawdę, zaprawdę powiadam wam: Ja jestem drzwiami <i>dla</i> owiec.</p>
<p class="BibleIndent" id="BG-10_8"><sup>10.8</sup>&nbsp;Wszyscy, ilu ich przede mną przyszło, są złodziejami i&nbsp;bandytami, ale owce ich nie słuchały.</p>
<p class="BibleIndent" id="BG-10_9"><sup>10.9</sup>&nbsp;Ja jestem drzwiami. Jeśli ktoś wejdzie przeze mnie, będzie zbawiony; wejdzie i&nbsp;wyjdzie, i&nbsp;znajdzie pastwisko.</p>
<p class="BibleIndent" id="BG-10_10"><sup>10.10</sup>&nbsp;Złodziej przychodzi tylko <i>po</i> <i>to</i>, żeby kraść, zabijać i&nbsp;niszczyć. Ja przyszedłem, aby miały życie i&nbsp;aby miały <i>je</i> w&nbsp;obfitości.</p>
<p class="BibleIndent" id="BG-10_11"><sup>10.11</sup>&nbsp;Ja jestem dobrym pasterzem. Dobry pasterz oddaje swoje życie za owce.</p>
<p class="BibleIndent" id="BG-10_12"><sup>10.12</sup>&nbsp;Lecz najemnik, który nie jest pasterzem, do którego owce nie należą, widząc nadchodzącego wilka, opuszcza owce i&nbsp;ucieka, a&nbsp;wilk porywa i&nbsp;rozprasza owce.</p>
<p class="BibleIndent" id="BG-10_13"><sup>10.13</sup>&nbsp;Najemnik ucieka, bo jest najemnikiem i&nbsp;nie troszczy się o&nbsp;owce.</p>
<p class="BibleIndent" id="BG-10_14"><sup>10.14</sup>&nbsp;Ja jestem dobrym pasterzem i&nbsp;znam moje <i>owce</i>, a&nbsp;moje mnie znają.</p>
<p class="BibleIndent" id="BG-10_15"><sup>10.15</sup>&nbsp;Jak mnie zna Ojciec, i&nbsp;ja znam Ojca; i&nbsp;oddaję moje życie za owce.</p>
<p class="BibleIndent" id="BG-10_16"><sup>10.16</sup>&nbsp;A mam także inne owce, które nie są z&nbsp;tej owczarni. Również te muszę przyprowadzić i&nbsp;będą słuchać mego głosu, i&nbsp;będzie jedna owczarnia <i>i</i> jeden pasterz.</p>
<p class="BibleIndent" id="BG-10_17"><sup>10.17</sup>&nbsp;Dlatego Ojciec mnie miłuje, bo ja oddaję swoje życie, aby je znowu wziąć.</p>
<p class="BibleIndent" id="BG-10_18"><sup>10.18</sup>&nbsp;Nikt mi go nie odbiera, ale ja oddaję je sam z&nbsp;siebie. Mam moc je oddać i&nbsp;mam moc znowu je wziąć. Ten nakaz otrzymałem od mego Ojca.</p>
<p class="BibleIndent" id="BG-10_19"><sup>10.19</sup>&nbsp;Wtedy znowu nastąpił rozłam wśród Żydów z&nbsp;powodu tych słów.</p>
<p class="BibleIndent" id="BG-10_20"><sup>10.20</sup>&nbsp;I wielu z&nbsp;nich mówiło: Ma demona i&nbsp;szaleje. Czemu go słuchacie?</p>
<p class="BibleIndent" id="BG-10_21"><sup>10.21</sup>&nbsp;Inni mówili: To nie są słowa człowieka mającego demona. Czy demon może otwierać oczy ślepych?</p>
<p class="BibleIndent" id="BG-10_22"><sup>10.22</sup>&nbsp;Była wtedy w&nbsp;Jerozolimie <i>uroczystość</i> poświęcenia <i>świątyni</i>. A&nbsp;była zima.</p>
<p class="BibleIndent" id="BG-10_23"><sup>10.23</sup>&nbsp;I przechadzał się Jezus w&nbsp;świątyni, w&nbsp;przedsionku Salomona.</p>
<p class="BibleIndent" id="BG-10_24"><sup>10.24</sup>&nbsp;Wtedy Żydzi obstąpili go i&nbsp;zapytali: Jak długo będziesz nas trzymał <i>w</i> <i>niepewności</i>? Jeśli ty jesteś Chrystusem, powiedz nam otwarcie.</p>
<p class="BibleIndent" id="BG-10_25"><sup>10.25</sup>&nbsp;Jezus im odpowiedział: Powiedziałem wam, a&nbsp;nie wierzycie. Dzieła, które wykonuję w&nbsp;imieniu mego Ojca, one świadczą o&nbsp;mnie.</p>
<p class="BibleIndent" id="BG-10_26"><sup>10.26</sup>&nbsp;Ale wy nie wierzycie, bo nie jesteście z&nbsp;moich owiec, jak wam powiedziałem.</p>
<p class="BibleIndent" id="BG-10_27"><sup>10.27</sup>&nbsp;Moje owce słuchają mego głosu i&nbsp;ja je znam, a&nbsp;<i>one</i> idą za mną.</p>
<p class="BibleIndent" id="BG-10_28"><sup>10.28</sup>&nbsp;A ja daję im życie wieczne i&nbsp;nigdy nie zginą ani nikt nie wydrze ich z&nbsp;mojej ręki.</p>
<p class="BibleIndent" id="BG-10_29"><sup>10.29</sup>&nbsp;Mój Ojciec, który mi <i>je</i> dał, większy jest od wszystkich i&nbsp;nikt nie może wydrzeć <i>ich</i> z&nbsp;ręki mego Ojca.</p>
<p class="BibleIndent" id="BG-10_30"><sup>10.30</sup>&nbsp;Ja i&nbsp;Ojciec jedno jesteśmy.</p>
<p class="BibleIndent" id="BG-10_31"><sup>10.31</sup>&nbsp;Wtedy Żydzi znowu porwali kamienie, aby go ukamienować.</p>
<p class="BibleIndent" id="BG-10_32"><sup>10.32</sup>&nbsp;Jezus powiedział do nich: Ukazałem wam wiele dobrych uczynków od mego Ojca. Za który z&nbsp;tych uczynków mnie kamienujecie?</p>
<p class="BibleIndent" id="BG-10_33"><sup>10.33</sup>&nbsp;Odpowiedzieli mu Żydzi: Nie kamienujemy cię za dobry uczynek, ale za bluźnierstwo, to znaczy, że ty, będąc człowiekiem, czynisz samego siebie Bogiem.</p>
<p class="BibleIndent" id="BG-10_34"><sup>10.34</sup>&nbsp;Jezus im odpowiedział: Czy nie jest napisane w&nbsp;waszym Prawie: Ja powiedziałem: Jesteście bogami?</p>
<p class="BibleIndent" id="BG-10_35"><sup>10.35</sup>&nbsp;Jeśli nazwał bogami tych, do których doszło słowo Boże, a&nbsp;Pismo nie może być naruszone;</p>
<p class="BibleIndent" id="BG-10_36"><sup>10.36</sup>&nbsp;<i>To</i> <i>jakże</i> <i>do</i> <i>mnie</i>, którego Ojciec uświęcił i&nbsp;posłał na świat, mówicie: Bluźnisz, bo powiedziałem: Jestem Synem Bożym?</p>
<p class="BibleIndent" id="BG-10_37"><sup>10.37</sup>&nbsp;Jeśli nie wykonuję dzieł mego Ojca, nie wierzcie mi.</p>
<p class="BibleIndent" id="BG-10_38"><sup>10.38</sup>&nbsp;A jeśli wykonuję, choćbyście mnie nie wierzyli, wierzcie uczynkom, abyście poznali i&nbsp;uwierzyli, że Ojciec jest we mnie, a&nbsp;ja w&nbsp;nim.</p>
<p class="BibleIndent" id="BG-10_39"><sup>10.39</sup>&nbsp;Znowu więc usiłowali go schwytać, ale wymknął się im z&nbsp;rąk.</p>
<p class="BibleIndent" id="BG-10_40"><sup>10.40</sup>&nbsp;I ponownie odszedł za Jordan, na miejsce, gdzie przedtem Jan chrzcił, i&nbsp;tam przebywał.</p>
<p class="BibleIndent" id="BG-10_41"><sup>10.41</sup>&nbsp;A wielu przychodziło do niego i&nbsp;mówiło: Jan wprawdzie nie uczynił żadnego cudu, ale wszystko, co Jan o&nbsp;nim powiedział, było prawdziwe.</p>
<p class="BibleIndent" id="BG-10_42"><sup>10.42</sup>&nbsp;I wielu tam uwierzyło w&nbsp;niego.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 11</a></h3>
<p class="BibleIndent" id="BG-11_1"><sup>11.1</sup>&nbsp;A był chory pewien <i>człowiek</i>, Łazarz z&nbsp;Betanii, z&nbsp;miasteczka Marii i&nbsp;jej siostry Marty.</p>
<p class="BibleIndent" id="BG-11_2"><sup>11.2</sup>&nbsp;A to była ta Maria, która namaściła Pana maścią i&nbsp;wycierała jego nogi swoimi włosami. Jej to brat, Łazarz, chorował.</p>
<p class="BibleIndent" id="BG-11_3"><sup>11.3</sup>&nbsp;Siostry więc posłały do niego <i>wiadomość</i>: Panie, oto ten, którego miłujesz, choruje.</p>
<p class="BibleIndent" id="BG-11_4"><sup>11.4</sup>&nbsp;A gdy Jezus to usłyszał, powiedział: Ta choroba nie jest na śmierć, ale na chwałę Bożą, aby przez nią był uwielbiony Syn Boży.</p>
<p class="BibleIndent" id="BG-11_5"><sup>11.5</sup>&nbsp;Jezus zaś miłował Martę i&nbsp;jej siostrę, i&nbsp;Łazarza.</p>
<p class="BibleIndent" id="BG-11_6"><sup>11.6</sup>&nbsp;A gdy usłyszał, że choruje, został jeszcze dwa dni w&nbsp;miejscu, w&nbsp;którym przebywał.</p>
<p class="BibleIndent" id="BG-11_7"><sup>11.7</sup>&nbsp;Lecz potem powiedział do swoich uczniów: Chodźmy znowu do Judei.</p>
<p class="BibleIndent" id="BG-11_8"><sup>11.8</sup>&nbsp;Uczniowie mu powiedzieli: Mistrzu, Żydzi dopiero co usiłowali cię ukamienować, a&nbsp;znowu tam idziesz?</p>
<p class="BibleIndent" id="BG-11_9"><sup>11.9</sup>&nbsp;Jezus odpowiedział: Czyż dzień nie ma dwunastu godzin? Jeśli ktoś chodzi we dnie, nie potknie się, bo widzi światłość tego świata.</p>
<p class="BibleIndent" id="BG-11_10"><sup>11.10</sup>&nbsp;A jeśli ktoś chodzi w&nbsp;nocy, potknie się, bo nie ma w&nbsp;nim światłości.</p>
<p class="BibleIndent" id="BG-11_11"><sup>11.11</sup>&nbsp;To powiedział, a&nbsp;potem dodał: Łazarz, nasz przyjaciel, śpi, ale idę, aby obudzić go ze snu.</p>
<p class="BibleIndent" id="BG-11_12"><sup>11.12</sup>&nbsp;Wtedy jego uczniowie powiedzieli: Panie, jeśli śpi, będzie zdrowy.</p>
<p class="BibleIndent" id="BG-11_13"><sup>11.13</sup>&nbsp;Ale Jezus mówił o&nbsp;jego śmierci, lecz oni myśleli, że mówił o&nbsp;zaśnięciu <i>zwykłym</i> snem.</p>
<p class="BibleIndent" id="BG-11_14"><sup>11.14</sup>&nbsp;Wówczas Jezus powiedział im otwarcie: Łazarz umarł.</p>
<p class="BibleIndent" id="BG-11_15"><sup>11.15</sup>&nbsp;I ze względu na was raduję się, że mnie tam nie było, abyście uwierzyli. Ale chodźmy do niego.</p>
<p class="BibleIndent" id="BG-11_16"><sup>11.16</sup>&nbsp;Wtedy Tomasz, zwany Didymos, powiedział do współuczniów: Chodźmy i&nbsp;my, aby z&nbsp;nim umrzeć.</p>
<p class="BibleIndent" id="BG-11_17"><sup>11.17</sup>&nbsp;Kiedy Jezus przyszedł, zastał go już cztery dni leżącego w&nbsp;grobie.</p>
<p class="BibleIndent" id="BG-11_18"><sup>11.18</sup>&nbsp;A Betania była niedaleko Jerozolimy, <i>w</i> <i>odległości</i> około piętnastu stadiów.</p>
<p class="BibleIndent" id="BG-11_19"><sup>11.19</sup>&nbsp;A wielu Żydów przyszło do Marty i&nbsp;Marii, aby je pocieszyć po <i>stracie</i> brata.</p>
<p class="BibleIndent" id="BG-11_20"><sup>11.20</sup>&nbsp;Gdy Marta usłyszała, że Jezus nadchodzi, wybiegła mu naprzeciw. Ale Maria siedziała w&nbsp;domu.</p>
<p class="BibleIndent" id="BG-11_21"><sup>11.21</sup>&nbsp;I powiedziała Marta do Jezusa: Panie, gdybyś tu był, mój brat by nie umarł.</p>
<p class="BibleIndent" id="BG-11_22"><sup>11.22</sup>&nbsp;Ale i&nbsp;teraz wiem, że Bóg da tobie, o&nbsp;cokolwiek go poprosisz.</p>
<p class="BibleIndent" id="BG-11_23"><sup>11.23</sup>&nbsp;Jezus jej odpowiedział: Twój brat zmartwychwstanie.</p>
<p class="BibleIndent" id="BG-11_24"><sup>11.24</sup>&nbsp;Marta mu powiedziała: Wiem, że zmartwychwstanie przy zmartwychwstaniu w&nbsp;dniu ostatecznym.</p>
<p class="BibleIndent" id="BG-11_25"><sup>11.25</sup>&nbsp;I powiedział do niej Jezus: Ja jestem zmartwychwstaniem i&nbsp;życiem. Kto we mnie wierzy, choćby i&nbsp;umarł, będzie żył.</p>
<p class="BibleIndent" id="BG-11_26"><sup>11.26</sup>&nbsp;A każdy, kto żyje i&nbsp;wierzy we mnie, nigdy nie umrze. Czy wierzysz w&nbsp;to?</p>
<p class="BibleIndent" id="BG-11_27"><sup>11.27</sup>&nbsp;Odpowiedziała mu: Tak, Panie. Ja uwierzyłam, że ty jesteś Chrystusem, Synem Bożym, który miał przyjść na świat.</p>
<p class="BibleIndent" id="BG-11_28"><sup>11.28</sup>&nbsp;A to powiedziawszy, poszła i&nbsp;potajemnie zawołała swoją siostrę Marię, i&nbsp;powiedziała: Jest tu Nauczyciel i&nbsp;woła cię.</p>
<p class="BibleIndent" id="BG-11_29"><sup>11.29</sup>&nbsp;Gdy tylko ona to usłyszała, zaraz wstała i&nbsp;poszła do niego.</p>
<p class="BibleIndent" id="BG-11_30"><sup>11.30</sup>&nbsp;A Jezus jeszcze nie wszedł do miasteczka, lecz był na tym miejscu, gdzie Marta wyszła mu naprzeciw.</p>
<p class="BibleIndent" id="BG-11_31"><sup>11.31</sup>&nbsp;Wtedy Żydzi, którzy byli z&nbsp;nią w&nbsp;domu i&nbsp;pocieszali ją, widząc, że Maria szybko wstała i&nbsp;wyszła, poszli za nią, mówiąc: Idzie do grobu, aby tam płakać.</p>
<p class="BibleIndent" id="BG-11_32"><sup>11.32</sup>&nbsp;A gdy Maria przyszła tam, gdzie był Jezus, ujrzała go, przypadła mu do nóg i&nbsp;powiedziała: Panie, gdybyś tu był, mój brat by nie umarł.</p>
<p class="BibleIndent" id="BG-11_33"><sup>11.33</sup>&nbsp;Kiedy Jezus zobaczył ją płaczącą i&nbsp;płaczących Żydów, którzy z&nbsp;nią przyszli, rozrzewnił się w&nbsp;duchu i&nbsp;zasmucił się.</p>
<p class="BibleIndent" id="BG-11_34"><sup>11.34</sup>&nbsp;I zapytał: Gdzie go położyliście? Odpowiedzieli mu: Panie, chodź i&nbsp;zobacz.</p>
<p class="BibleIndent" id="BG-11_35"><sup>11.35</sup>&nbsp;I Jezus zapłakał.</p>
<p class="BibleIndent" id="BG-11_36"><sup>11.36</sup>&nbsp;Wtedy Żydzi powiedzieli: Patrzcie, jak go miłował.</p>
<p class="BibleIndent" id="BG-11_37"><sup>11.37</sup>&nbsp;A niektórzy z&nbsp;nich mówili: Czyż ten, który otworzył oczy ślepego, nie mógł sprawić, aby on nie umarł?</p>
<p class="BibleIndent" id="BG-11_38"><sup>11.38</sup>&nbsp;Jezus zaś <i>ponownie</i> się rozrzewnił i&nbsp;przyszedł do grobu. Była to jaskinia, a&nbsp;u&nbsp;jej <i>wejścia</i> był położony kamień.</p>
<p class="BibleIndent" id="BG-11_39"><sup>11.39</sup>&nbsp;I powiedział Jezus: Usuńcie ten kamień. Powiedziała do niego Marta, siostra zmarłego: Panie, już cuchnie, bo od czterech dni <i>leży</i> w&nbsp;grobie.</p>
<p class="BibleIndent" id="BG-11_40"><sup>11.40</sup>&nbsp;Jezus jej rzekł: Czyż nie powiedziałem ci, że jeśli uwierzysz, ujrzysz chwałę Bożą?</p>
<p class="BibleIndent" id="BG-11_41"><sup>11.41</sup>&nbsp;Wtedy usunęli kamień <i>z</i> <i>miejsca</i>, gdzie był położony zmarły. Jezus zaś podniósł oczy w&nbsp;górę i&nbsp;powiedział: Ojcze, dziękuję ci, że mnie wysłuchałeś.</p>
<p class="BibleIndent" id="BG-11_42"><sup>11.42</sup>&nbsp;A ja wiedziałem, że mnie zawsze wysłuchujesz, ale powiedziałem to ze względu na stojących wokoło ludzi, aby uwierzyli, że ty mnie posłałeś.</p>
<p class="BibleIndent" id="BG-11_43"><sup>11.43</sup>&nbsp;Gdy to powiedział, zawołał donośnym głosem: Łazarzu, wyjdź na zewnątrz!</p>
<p class="BibleIndent" id="BG-11_44"><sup>11.44</sup>&nbsp;I wyszedł ten, który umarł, mając ręce i&nbsp;nogi powiązane opaskami, a&nbsp;twarz obwiązaną chustką. Powiedział do nich Jezus: Rozwiążcie go i&nbsp;pozwólcie mu odejść.</p>
<p class="BibleIndent" id="BG-11_45"><sup>11.45</sup>&nbsp;Wielu więc z&nbsp;Żydów, którzy przyszli do Marii i&nbsp;widzieli to, czego Jezus dokonał, uwierzyło w&nbsp;niego.</p>
<p class="BibleIndent" id="BG-11_46"><sup>11.46</sup>&nbsp;Lecz niektórzy z&nbsp;nich odeszli do faryzeuszy i&nbsp;powiedzieli im, co Jezus uczynił.</p>
<p class="BibleIndent" id="BG-11_47"><sup>11.47</sup>&nbsp;Wtedy naczelni kapłani i&nbsp;faryzeusze zebrali się na naradę i&nbsp;mówili: Co zrobimy? Bo ten człowiek czyni wiele cudów.</p>
<p class="BibleIndent" id="BG-11_48"><sup>11.48</sup>&nbsp;Jeśli go tak zostawimy, wszyscy uwierzą w&nbsp;niego i&nbsp;przyjdą Rzymianie, i&nbsp;zabiorą <i>nam</i> to nasze miejsce i&nbsp;naród.</p>
<p class="BibleIndent" id="BG-11_49"><sup>11.49</sup>&nbsp;A jeden z&nbsp;nich, Kajfasz, który był tego roku najwyższym kapłanem, powiedział do nich: Wy nic nie wiecie;</p>
<p class="BibleIndent" id="BG-11_50"><sup>11.50</sup>&nbsp;I nie bierzecie pod uwagę, że pożyteczniej jest dla nas, żeby jeden człowiek umarł za lud, a&nbsp;żeby cały ten naród nie zginął.</p>
<p class="BibleIndent" id="BG-11_51"><sup>11.51</sup>&nbsp;A nie mówił tego sam od siebie, ale będąc tego roku najwyższym kapłanem, prorokował, że Jezus miał umrzeć za ten naród;</p>
<p class="BibleIndent" id="BG-11_52"><sup>11.52</sup>&nbsp;A nie tylko za ten naród, ale też <i>po</i> <i>to</i>, aby zgromadzić w&nbsp;jedno rozproszone dzieci Boże.</p>
<p class="BibleIndent" id="BG-11_53"><sup>11.53</sup>&nbsp;Od tego więc dnia naradzali się wspólnie <i>nad</i> <i>tym</i>, aby go zabić.</p>
<p class="BibleIndent" id="BG-11_54"><sup>11.54</sup>&nbsp;A Jezus już nie chodził jawnie wśród Żydów, ale odszedł stamtąd do krainy, która leży w&nbsp;pobliżu pustyni, do miasta zwanego Efraim, i&nbsp;tam mieszkał ze swoimi uczniami.</p>
<p class="BibleIndent" id="BG-11_55"><sup>11.55</sup>&nbsp;A zbliżała się Pascha żydowska. I&nbsp;wielu z&nbsp;tej okolicy szło do Jerozolimy przed Paschą, aby się oczyścić.</p>
<p class="BibleIndent" id="BG-11_56"><sup>11.56</sup>&nbsp;Szukali Jezusa i&nbsp;stojąc w&nbsp;świątyni, mówili jedni do drugich: Czy myślicie, że nie przyjdzie na święto?</p>
<p class="BibleIndent" id="BG-11_57"><sup>11.57</sup>&nbsp;A naczelni kapłani i&nbsp;faryzeusze wydali nakaz, <i>aby</i>, jeśli ktoś się dowie, gdzie jest, oznajmił <i>to</i>, żeby go <i>mogli</i> schwytać.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 12</a></h3>
<p class="BibleIndent" id="BG-12_1"><sup>12.1</sup>&nbsp;Na sześć dni przed Paschą Jezus przyszedł do Betanii, gdzie był Łazarz, który umarł, a&nbsp;którego wskrzesił z&nbsp;martwych.</p>
<p class="BibleIndent" id="BG-12_2"><sup>12.2</sup>&nbsp;Tam przygotowali mu wieczerzę, a&nbsp;Marta usługiwała. Łazarz zaś był jednym z&nbsp;tych, którzy razem z&nbsp;nim siedzieli przy stole.</p>
<p class="BibleIndent" id="BG-12_3"><sup>12.3</sup>&nbsp;Wówczas Maria, wziąwszy funt bardzo drogiej maści nardowej, namaściła nogi Jezusa i&nbsp;wytarła je swoimi włosami, a&nbsp;dom napełnił się wonią <i>tej</i> maści.</p>
<p class="BibleIndent" id="BG-12_4"><sup>12.4</sup>&nbsp;Wtedy jeden z&nbsp;jego uczniów, Judasz Iskariota, <i>syn</i> Szymona, ten, który miał go zdradzić, powiedział:</p>
<p class="BibleIndent" id="BG-12_5"><sup>12.5</sup>&nbsp;Dlaczego tej maści nie sprzedano za trzysta groszy i&nbsp;nie rozdano <i>ich</i> ubogim?</p>
<p class="BibleIndent" id="BG-12_6"><sup>12.6</sup>&nbsp;A to mówił nie dlatego, że troszczył się o&nbsp;ubogich, ale ponieważ był złodziejem i&nbsp;miał sakiewkę, a&nbsp;nosił to, co <i>do</i> <i>niej</i> włożono.</p>
<p class="BibleIndent" id="BG-12_7"><sup>12.7</sup>&nbsp;Wtedy Jezus powiedział: Zostaw ją; zachowała to na dzień mego pogrzebu.</p>
<p class="BibleIndent" id="BG-12_8"><sup>12.8</sup>&nbsp;Ubogich bowiem zawsze macie u&nbsp;siebie, ale mnie nie zawsze będziecie mieć.</p>
<p class="BibleIndent" id="BG-12_9"><sup>12.9</sup>&nbsp;Wtedy wielu <i>Żydów</i> dowiedziało się, że tam jest; i&nbsp;przyszli nie tylko z&nbsp;powodu Jezusa, ale także, by zobaczyć Łazarza, którego wskrzesił z&nbsp;martwych.</p>
<p class="BibleIndent" id="BG-12_10"><sup>12.10</sup>&nbsp;I naradzali się naczelni kapłani <i>nad</i> <i>tym</i>, żeby zabić również Łazarza;</p>
<p class="BibleIndent" id="BG-12_11"><sup>12.11</sup>&nbsp;Gdyż z&nbsp;jego powodu wielu spośród Żydów odstąpiło i&nbsp;uwierzyło w&nbsp;Jezusa.</p>
<p class="BibleIndent" id="BG-12_12"><sup>12.12</sup>&nbsp;Nazajutrz mnóstwo ludzi, którzy przyszli na święto, usłyszawszy, że Jezus idzie do Jerozolimy;</p>
<p class="BibleIndent" id="BG-12_13"><sup>12.13</sup>&nbsp;Nabrało gałązek palmowych, wyszło mu naprzeciw i&nbsp;wołało: Hosanna! Błogosławiony, który przychodzi w&nbsp;imieniu Pana, król Izraela!</p>
<p class="BibleIndent" id="BG-12_14"><sup>12.14</sup>&nbsp;A Jezus, znalazłszy oślątko, wsiadł na nie, jak jest napisane:</p>
<p class="BibleIndent" id="BG-12_15"><sup>12.15</sup>&nbsp;Nie bój się, córko Syjonu. Oto twój król przychodzi, siedząc na oślątku.</p>
<p class="BibleIndent" id="BG-12_16"><sup>12.16</sup>&nbsp;Z początku jego uczniowie tego nie zrozumieli, ale gdy Jezus został uwielbiony, wtedy przypomnieli sobie, że to było o&nbsp;nim napisane i&nbsp;że mu tak uczynili.</p>
<p class="BibleIndent" id="BG-12_17"><sup>12.17</sup>&nbsp;Dawali więc świadectwo ludzie, którzy z&nbsp;nim byli, gdy Łazarza wywołał z&nbsp;grobowca i&nbsp;wskrzesił go z&nbsp;martwych.</p>
<p class="BibleIndent" id="BG-12_18"><sup>12.18</sup>&nbsp;Dlatego też ludzie wyszli mu naprzeciw, bo usłyszeli, że on uczynił ten cud.</p>
<p class="BibleIndent" id="BG-12_19"><sup>12.19</sup>&nbsp;Wtedy faryzeusze mówili między sobą: Widzicie, że nic nie zdziałacie. Oto świat poszedł za nim.</p>
<p class="BibleIndent" id="BG-12_20"><sup>12.20</sup>&nbsp;A wśród tych, którzy przychodzili <i>do</i> <i>Jerozolimy</i>, żeby oddać cześć <i>Bogu</i> w&nbsp;święto, byli pewni Grecy.</p>
<p class="BibleIndent" id="BG-12_21"><sup>12.21</sup>&nbsp;Oni to przyszli do Filipa, który był z&nbsp;Betsaidy w&nbsp;Galilei, i&nbsp;prosili go: Panie, chcemy zobaczyć Jezusa.</p>
<p class="BibleIndent" id="BG-12_22"><sup>12.22</sup>&nbsp;Filip przyszedł i&nbsp;powiedział Andrzejowi, a&nbsp;z&nbsp;kolei Andrzej i&nbsp;Filip powiedzieli Jezusowi.</p>
<p class="BibleIndent" id="BG-12_23"><sup>12.23</sup>&nbsp;A Jezus im odpowiedział: Nadeszła godzina, aby Syn Człowieczy został uwielbiony.</p>
<p class="BibleIndent" id="BG-12_24"><sup>12.24</sup>&nbsp;Zaprawdę, zaprawdę powiadam wam: Jeśli ziarno pszenicy, wpadłszy w&nbsp;ziemię, nie obumrze, samo zostaje. Jeśli jednak obumrze, wydaje obfity plon.</p>
<p class="BibleIndent" id="BG-12_25"><sup>12.25</sup>&nbsp;Kto miłuje swoje życie, utraci je, a&nbsp;kto nienawidzi swego życia na tym świecie, zachowa je na życie wieczne.</p>
<p class="BibleIndent" id="BG-12_26"><sup>12.26</sup>&nbsp;Jeśli ktoś mi służy, niech idzie za mną, a&nbsp;gdzie ja jestem, tam będzie i&nbsp;mój sługa. A&nbsp;jeśli ktoś będzie mi służył, uczci go mój Ojciec.</p>
<p class="BibleIndent" id="BG-12_27"><sup>12.27</sup>&nbsp;Teraz moja dusza jest zatrwożona. I&nbsp;cóż powiem? Ojcze, zachowaj mnie od tej godziny? Przecież dlatego przyszedłem na tę godzinę.</p>
<p class="BibleIndent" id="BG-12_28"><sup>12.28</sup>&nbsp;Ojcze, uwielbij swoje imię. Wtedy rozległ się głos z&nbsp;nieba: Uwielbiłem i&nbsp;jeszcze uwielbię.</p>
<p class="BibleIndent" id="BG-12_29"><sup>12.29</sup>&nbsp;A ludzie, którzy stali i&nbsp;słyszeli, mówili: Zagrzmiało. A&nbsp;inni mówili: Anioł do niego przemówił.</p>
<p class="BibleIndent" id="BG-12_30"><sup>12.30</sup>&nbsp;Jezus odpowiedział: Ten głos rozległ się nie ze względu na mnie, ale ze względu na was.</p>
<p class="BibleIndent" id="BG-12_31"><sup>12.31</sup>&nbsp;Teraz odbywa się sąd tego świata, teraz władca tego świata będzie wyrzucony precz.</p>
<p class="BibleIndent" id="BG-12_32"><sup>12.32</sup>&nbsp;A ja, jeśli będę wywyższony nad ziemię, pociągnę wszystkich do siebie.</p>
<p class="BibleIndent" id="BG-12_33"><sup>12.33</sup>&nbsp;A mówił to, dając znać, jaką śmiercią miał umrzeć.</p>
<p class="BibleIndent" id="BG-12_34"><sup>12.34</sup>&nbsp;Ludzie mu odpowiedzieli: Dowiedzieliśmy się z&nbsp;prawa, że Chrystus trwa na wieki. Jakże więc ty <i>możesz</i> mówić, że Syn Człowieczy musi być wywyższony? Któż to jest Syn Człowieczy?</p>
<p class="BibleIndent" id="BG-12_35"><sup>12.35</sup>&nbsp;Wtedy Jezus powiedział im: Jeszcze przez krótki czas jest z&nbsp;wami światłość. Chodźcie więc, dopóki macie światłość, żeby was ciemność nie ogarnęła. Bo kto chodzi w&nbsp;ciemności, nie wie, dokąd idzie.</p>
<p class="BibleIndent" id="BG-12_36"><sup>12.36</sup>&nbsp;Dopóki macie światłość, wierzcie w&nbsp;światłość, abyście byli synami światłości. Gdy Jezus to powiedział, odszedł i&nbsp;ukrył się przed nimi.</p>
<p class="BibleIndent" id="BG-12_37"><sup>12.37</sup>&nbsp;A choć tak wiele cudów uczynił wobec nich, <i>jednak</i> nie uwierzyli w&nbsp;niego;</p>
<p class="BibleIndent" id="BG-12_38"><sup>12.38</sup>&nbsp;Aby się wypełniło słowo, które powiedział prorok Izajasz: Panie, któż uwierzył naszemu głoszeniu? I&nbsp;komu ramię Pańskie zostało objawione?</p>
<p class="BibleIndent" id="BG-12_39"><sup>12.39</sup>&nbsp;Dlatego nie mogli uwierzyć, bo jeszcze Izajasz powiedział:</p>
<p class="BibleIndent" id="BG-12_40"><sup>12.40</sup>&nbsp;Zaślepił ich oczy i&nbsp;zatwardził ich serce, aby oczami nie widzieli i&nbsp;sercem nie zrozumieli, aby się nie nawrócili, żebym ich nie uzdrowił.</p>
<p class="BibleIndent" id="BG-12_41"><sup>12.41</sup>&nbsp;To powiedział Izajasz, gdy widział jego chwałę i&nbsp;mówił o&nbsp;nim.</p>
<p class="BibleIndent" id="BG-12_42"><sup>12.42</sup>&nbsp;Jednak i&nbsp;z&nbsp;przełożonych wielu uwierzyło w&nbsp;niego, ale z&nbsp;powodu faryzeuszy nie wyznawali <i>go</i>, aby nie wyłączono ich z&nbsp;synagogi.</p>
<p class="BibleIndent" id="BG-12_43"><sup>12.43</sup>&nbsp;Umiłowali bowiem chwałę ludzką bardziej niż chwałę Bożą.</p>
<p class="BibleIndent" id="BG-12_44"><sup>12.44</sup>&nbsp;A Jezus wołał: Kto wierzy we mnie, nie we mnie wierzy, ale w&nbsp;tego, który mnie posłał.</p>
<p class="BibleIndent" id="BG-12_45"><sup>12.45</sup>&nbsp;I kto mnie widzi, widzi tego, który mnie posłał.</p>
<p class="BibleIndent" id="BG-12_46"><sup>12.46</sup>&nbsp;Ja, światłość, przyszedłem na świat, aby każdy, kto wierzy we mnie, nie pozostał w&nbsp;ciemności.</p>
<p class="BibleIndent" id="BG-12_47"><sup>12.47</sup>&nbsp;A jeśli ktoś słucha moich słów, a&nbsp;nie uwierzy, ja go nie sądzę. Nie przyszedłem bowiem <i>po</i> <i>to</i>, żeby sądzić świat, ale żeby zbawić świat.</p>
<p class="BibleIndent" id="BG-12_48"><sup>12.48</sup>&nbsp;Kto mną gardzi i&nbsp;nie przyjmuje moich słów, ma kogoś, kto go sądzi: słowo, które ja mówiłem, ono go osądzi w&nbsp;dniu ostatecznym.</p>
<p class="BibleIndent" id="BG-12_49"><sup>12.49</sup>&nbsp;Bo ja nie mówiłem sam od siebie, ale ten, który mnie posłał, Ojciec, on mi dał nakaz, co mam powiedzieć i&nbsp;co mówić.</p>
<p class="BibleIndent" id="BG-12_50"><sup>12.50</sup>&nbsp;I wiem, że jego nakaz jest życiem wiecznym. Dlatego to, co ja wam mówię, mówię tak, jak mi powiedział Ojciec.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 13</a></h3>
<p class="BibleIndent" id="BG-13_1"><sup>13.1</sup>&nbsp;A przed świętem Paschy Jezus, wiedząc, że nadeszła jego godzina, aby przeszedł z&nbsp;tego świata do Ojca, umiłowawszy swoich, którzy byli na świecie, umiłował ich aż do końca.</p>
<p class="BibleIndent" id="BG-13_2"><sup>13.2</sup>&nbsp;A gdy była wieczerza i&nbsp;diabeł już włożył w&nbsp;serce Judasza, <i>syna</i> Szymona Iskarioty, <i>zamysł</i>, aby go wydać;</p>
<p class="BibleIndent" id="BG-13_3"><sup>13.3</sup>&nbsp;Jezus, wiedząc, że Ojciec dał wszystko w&nbsp;jego ręce i&nbsp;że od Boga wyszedł, i&nbsp;do Boga idzie;</p>
<p class="BibleIndent" id="BG-13_4"><sup>13.4</sup>&nbsp;Wstał od wieczerzy i&nbsp;złożył szaty, a&nbsp;wziąwszy <i>płócienny</i> ręcznik, przepasał się.</p>
<p class="BibleIndent" id="BG-13_5"><sup>13.5</sup>&nbsp;Potem nalał wody do miednicy i&nbsp;zaczął myć nogi uczniom, i&nbsp;wycierać ręcznikiem, którym był przepasany.</p>
<p class="BibleIndent" id="BG-13_6"><sup>13.6</sup>&nbsp;I podszedł do Szymona Piotra, a&nbsp;on powiedział do niego: Panie, ty chcesz mi umyć nogi?</p>
<p class="BibleIndent" id="BG-13_7"><sup>13.7</sup>&nbsp;Jezus mu odpowiedział: Tego, co ja czynię, ty teraz nie rozumiesz, ale potem zrozumiesz.</p>
<p class="BibleIndent" id="BG-13_8"><sup>13.8</sup>&nbsp;Piotr mu powiedział: Nigdy nie będziesz mył moich nóg. Jezus mu odpowiedział: Jeśli cię nie umyję, nie będziesz miał działu ze mną.</p>
<p class="BibleIndent" id="BG-13_9"><sup>13.9</sup>&nbsp;Wtedy Szymon Piotr powiedział do niego: Panie, nie tylko moje nogi, ale i&nbsp;ręce, i&nbsp;głowę.</p>
<p class="BibleIndent" id="BG-13_10"><sup>13.10</sup>&nbsp;Jezus mu odpowiedział: Kto jest umyty, potrzebuje umyć tylko nogi, bo cały jest czysty. I&nbsp;wy jesteście czyści, lecz nie wszyscy.</p>
<p class="BibleIndent" id="BG-13_11"><sup>13.11</sup>&nbsp;Wiedział bowiem, kto ma go wydać, dlatego powiedział: Nie wszyscy jesteście czyści.</p>
<p class="BibleIndent" id="BG-13_12"><sup>13.12</sup>&nbsp;Gdy więc umył im nogi i&nbsp;wziął swoje szaty, usiadłszy znowu za stołem, powiedział do nich: Czy rozumiecie, co wam uczyniłem?</p>
<p class="BibleIndent" id="BG-13_13"><sup>13.13</sup>&nbsp;Wy nazywacie mnie Nauczycielem i&nbsp;Panem i&nbsp;dobrze mówicie, bo <i>nim</i> jestem.</p>
<p class="BibleIndent" id="BG-13_14"><sup>13.14</sup>&nbsp;Jeśli więc ja, Pan i&nbsp;Nauczyciel, umyłem wam nogi i&nbsp;wy powinniście sobie nawzajem myć nogi.</p>
<p class="BibleIndent" id="BG-13_15"><sup>13.15</sup>&nbsp;Dałem wam bowiem przykład, abyście i&nbsp;wy czynili tak, jak ja wam uczyniłem.</p>
<p class="BibleIndent" id="BG-13_16"><sup>13.16</sup>&nbsp;Zaprawdę, zaprawdę powiadam wam: Sługa nie jest większy od swego pana ani posłaniec nie jest większy od tego, który go posłał.</p>
<p class="BibleIndent" id="BG-13_17"><sup>13.17</sup>&nbsp;Jeśli to wiecie, będziecie błogosławieni, gdy tak uczynicie.</p>
<p class="BibleIndent" id="BG-13_18"><sup>13.18</sup>&nbsp;Nie mówię o&nbsp;was wszystkich. Ja wiem, których wybrałem, ale żeby się wypełniło Pismo: Ten, który je ze mną chleb, podniósł przeciwko mnie swoją piętę.</p>
<p class="BibleIndent" id="BG-13_19"><sup>13.19</sup>&nbsp;Teraz wam mówię, zanim to się stanie, abyście, gdy to się stanie, uwierzyli, że ja jestem.</p>
<p class="BibleIndent" id="BG-13_20"><sup>13.20</sup>&nbsp;Zaprawdę, zaprawdę powiadam wam: Kto przyjmuje tego, którego ja poślę, mnie przyjmuje, a&nbsp;kto mnie przyjmuje, przyjmuje tego, który mnie posłał.</p>
<p class="BibleIndent" id="BG-13_21"><sup>13.21</sup>&nbsp;To powiedziawszy, Jezus wzruszył się w&nbsp;duchu i&nbsp;oświadczył: Zaprawdę, zaprawdę powiadam wam, że jeden z&nbsp;was mnie wyda.</p>
<p class="BibleIndent" id="BG-13_22"><sup>13.22</sup>&nbsp;Wtedy uczniowie spojrzeli po sobie, niepewni, o&nbsp;kim to mówił.</p>
<p class="BibleIndent" id="BG-13_23"><sup>13.23</sup>&nbsp;A jeden z&nbsp;jego uczniów, ten, którego Jezus miłował, położył się na piersi Jezusa.</p>
<p class="BibleIndent" id="BG-13_24"><sup>13.24</sup>&nbsp;Skinął więc na niego Szymon Piotr, aby się wypytał, kto jest tym, o&nbsp;którym mówił.</p>
<p class="BibleIndent" id="BG-13_25"><sup>13.25</sup>&nbsp;A on, położywszy się na piersi Jezusa, zapytał go: Panie, kto to jest?</p>
<p class="BibleIndent" id="BG-13_26"><sup>13.26</sup>&nbsp;Jezus odpowiedział: To ten, któremu podam umoczony kawałek chleba. A&nbsp;umoczywszy kawałek chleba, dał Judaszowi Iskariocie, <i>synowi</i> Szymona.</p>
<p class="BibleIndent" id="BG-13_27"><sup>13.27</sup>&nbsp;A zaraz po tym kawałku chleba wszedł w&nbsp;niego szatan. Wtedy Jezus powiedział do niego: Co <i>masz</i> robić, rób szybko.</p>
<p class="BibleIndent" id="BG-13_28"><sup>13.28</sup>&nbsp;Żaden jednak z&nbsp;obecnych przy stole nie zrozumiał, dlaczego mu to powiedział.</p>
<p class="BibleIndent" id="BG-13_29"><sup>13.29</sup>&nbsp;A ponieważ Judasz miał sakiewkę, niektórzy sądzili, że Jezus mu powiedział: Nakup, czego nam potrzeba na święto, albo żeby coś dał ubogim.</p>
<p class="BibleIndent" id="BG-13_30"><sup>13.30</sup>&nbsp;Wtedy on wziął ten kawałek chleba i&nbsp;natychmiast wyszedł. A&nbsp;była noc.</p>
<p class="BibleIndent" id="BG-13_31"><sup>13.31</sup>&nbsp;A gdy wyszedł, Jezus powiedział: Teraz jest uwielbiony Syn Człowieczy i&nbsp;Bóg jest w&nbsp;nim uwielbiony.</p>
<p class="BibleIndent" id="BG-13_32"><sup>13.32</sup>&nbsp;A jeśli Bóg jest w&nbsp;nim uwielbiony, to go też Bóg uwielbi sam w&nbsp;sobie, i&nbsp;to wkrótce go uwielbi.</p>
<p class="BibleIndent" id="BG-13_33"><sup>13.33</sup>&nbsp;Dzieci, jeszcze krótko jestem z&nbsp;wami. Będziecie mnie szukać, ale jak powiedziałem Żydom: Gdzie ja idę, wy przyjść nie możecie <b><span style='font-family:"CenturyLTPl Book Cond";color:black;letter-spacing:.1pt'>–</span></b> <i>tak</i> i&nbsp;wam teraz mówię.</p>
<p class="BibleIndent" id="BG-13_34"><sup>13.34</sup>&nbsp;Daję wam nowe przykazanie, abyście się wzajemnie miłowali; tak jak ja was umiłowałem, abyście i&nbsp;wy wzajemnie się miłowali.</p>
<p class="BibleIndent" id="BG-13_35"><sup>13.35</sup>&nbsp;Po tym wszyscy poznają, że jesteście moimi uczniami, jeśli będziecie się wzajemnie miłować.</p>
<p class="BibleIndent" id="BG-13_36"><sup>13.36</sup>&nbsp;Zapytał go Szymon Piotr: Panie, dokąd idziesz? Jezus mu odpowiedział: Dokąd ja idę, <i>ty</i> teraz za mną iść nie możesz, ale potem pójdziesz.</p>
<p class="BibleIndent" id="BG-13_37"><sup>13.37</sup>&nbsp;<i>Wtedy</i> Piotr powiedział mu: Panie, czemu teraz nie mogę iść za tobą? Moje życie oddam za ciebie.</p>
<p class="BibleIndent" id="BG-13_38"><sup>13.38</sup>&nbsp;Jezus mu odpowiedział: Swoje życie za mnie oddasz? Zaprawdę, zaprawdę powiadam ci: Zanim kogut zapieje, trzy razy się mnie wyprzesz.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 14</a></h3>
<p class="BibleIndent" id="BG-14_1"><sup>14.1</sup>&nbsp;Niech się nie trwoży wasze serce. Wierzycie w&nbsp;Boga, wierzcie i&nbsp;we mnie.</p>
<p class="BibleIndent" id="BG-14_2"><sup>14.2</sup>&nbsp;W domu mego Ojca jest wiele mieszkań. Gdyby tak nie było, powiedziałbym wam. Idę, aby wam przygotować miejsce.</p>
<p class="BibleIndent" id="BG-14_3"><sup>14.3</sup>&nbsp;A gdy odejdę i&nbsp;przygotuję wam miejsce, przyjdę znowu i&nbsp;wezmę was do siebie, żebyście, gdzie ja jestem, i&nbsp;wy byli.</p>
<p class="BibleIndent" id="BG-14_4"><sup>14.4</sup>&nbsp;A dokąd ja idę, wiecie i&nbsp;drogę znacie.</p>
<p class="BibleIndent" id="BG-14_5"><sup>14.5</sup>&nbsp;Powiedział do niego Tomasz: Panie, nie wiemy, dokąd idziesz, jakże więc możemy znać drogę?</p>
<p class="BibleIndent" id="BG-14_6"><sup>14.6</sup>&nbsp;Jezus mu odpowiedział: Ja jestem drogą, prawdą i&nbsp;życiem. Nikt nie przychodzi do Ojca jak tylko przeze mnie.</p>
<p class="BibleIndent" id="BG-14_7"><sup>14.7</sup>&nbsp;Gdybyście mnie znali, znalibyście też mego Ojca. I&nbsp;już teraz go znacie, i&nbsp;widzieliście go.</p>
<p class="BibleIndent" id="BG-14_8"><sup>14.8</sup>&nbsp;Powiedział do niego Filip: Panie, pokaż nam Ojca, a&nbsp;to nam wystarczy.</p>
<p class="BibleIndent" id="BG-14_9"><sup>14.9</sup>&nbsp;Jezus mu odpowiedział: Tak długo jestem z&nbsp;wami, a&nbsp;nie poznałeś mnie, Filipie? Kto mnie widzi, widzi i&nbsp;<i>mego</i> Ojca. Jak <i>możesz</i> mówić: Pokaż nam Ojca?</p>
<p class="BibleIndent" id="BG-14_10"><sup>14.10</sup>&nbsp;Nie wierzysz, że ja jestem w&nbsp;Ojcu, a&nbsp;Ojciec we mnie? Słów, które ja do was mówię, nie mówię od samego siebie, lecz Ojciec, który mieszka we mnie, on dokonuje dzieł.</p>
<p class="BibleIndent" id="BG-14_11"><sup>14.11</sup>&nbsp;Wierzcie mi, że ja jestem w&nbsp;Ojcu, a&nbsp;Ojciec we mnie. Przynajmniej z&nbsp;powodu samych dzieł wierzcie mi.</p>
<p class="BibleIndent" id="BG-14_12"><sup>14.12</sup>&nbsp;Zaprawdę, zaprawdę powiadam wam: Kto wierzy we mnie, dzieł, których ja dokonuję, i&nbsp;on będzie dokonywał, i&nbsp;większych od tych dokona, bo ja odchodzę do mego Ojca.</p>
<p class="BibleIndent" id="BG-14_13"><sup>14.13</sup>&nbsp;A o&nbsp;cokolwiek będziecie prosić w&nbsp;moje imię, to uczynię, aby Ojciec był uwielbiony w&nbsp;Synu.</p>
<p class="BibleIndent" id="BG-14_14"><sup>14.14</sup>&nbsp;Jeśli o&nbsp;coś będziecie prosić w&nbsp;moje imię, ja <i>to</i> uczynię.</p>
<p class="BibleIndent" id="BG-14_15"><sup>14.15</sup>&nbsp;Jeśli mnie miłujecie, zachowujcie moje przykazania.</p>
<p class="BibleIndent" id="BG-14_16"><sup>14.16</sup>&nbsp;A ja będę prosił Ojca i&nbsp;da wam innego Pocieszyciela, aby z&nbsp;wami był na wieki;</p>
<p class="BibleIndent" id="BG-14_17"><sup>14.17</sup>&nbsp;Ducha prawdy, którego świat nie może przyjąć, bo go nie widzi ani go nie zna. Wy jednak go znacie, gdyż z&nbsp;wami przebywa i&nbsp;w&nbsp;was będzie.</p>
<p class="BibleIndent" id="BG-14_18"><sup>14.18</sup>&nbsp;Nie zostawię was sierotami, przyjdę do was.</p>
<p class="BibleIndent" id="BG-14_19"><sup>14.19</sup>&nbsp;Jeszcze krótki czas, a&nbsp;świat nie będzie mnie już więcej oglądał, lecz wy będziecie mnie oglądać. Ponieważ ja żyję, wy też będziecie żyć.</p>
<p class="BibleIndent" id="BG-14_20"><sup>14.20</sup>&nbsp;W tym dniu poznacie, że ja jestem w&nbsp;moim Ojcu, a&nbsp;wy we mnie i&nbsp;ja w&nbsp;was.</p>
<p class="BibleIndent" id="BG-14_21"><sup>14.21</sup>&nbsp;Kto ma moje przykazania i&nbsp;zachowuje je, ten mnie miłuje. A&nbsp;kto mnie miłuje, będzie go też miłował mój Ojciec i&nbsp;ja go będę miłował, i&nbsp;objawię mu samego siebie.</p>
<p class="BibleIndent" id="BG-14_22"><sup>14.22</sup>&nbsp;Powiedział mu Judasz, ale nie Iskariota: Panie, cóż <i>to</i> jest, że masz się objawić nam, a&nbsp;nie światu?</p>
<p class="BibleIndent" id="BG-14_23"><sup>14.23</sup>&nbsp;Jezus mu odpowiedział: Jeśli ktoś mnie miłuje, będzie zachowywał moje słowo. I&nbsp;mój Ojciec go umiłuje, i&nbsp;przyjdziemy do niego, i&nbsp;u&nbsp;niego zamieszkamy.</p>
<p class="BibleIndent" id="BG-14_24"><sup>14.24</sup>&nbsp;Kto mnie nie miłuje, nie zachowuje moich słów. A&nbsp;słowo, które słyszycie, nie jest moje, ale tego, który mnie posłał, Ojca.</p>
<p class="BibleIndent" id="BG-14_25"><sup>14.25</sup>&nbsp;To wam powiedziałem, przebywając z&nbsp;wami.</p>
<p class="BibleIndent" id="BG-14_26"><sup>14.26</sup>&nbsp;Lecz Pocieszyciel, Duch Święty, którego Ojciec pośle w&nbsp;moim imieniu, on nauczy was wszystkiego i&nbsp;przypomni wam wszystko, co wam powiedziałem.</p>
<p class="BibleIndent" id="BG-14_27"><sup>14.27</sup>&nbsp;Pokój zostawiam wam, mój pokój daję wam; daję wam nie tak, jak daje świat. Niech się nie trwoży wasze serce ani się nie lęka.</p>
<p class="BibleIndent" id="BG-14_28"><sup>14.28</sup>&nbsp;Słyszeliście, że wam powiedziałem: Odchodzę i&nbsp;znowu przyjdę do was. Gdybyście mnie miłowali, radowalibyście się, ponieważ powiedziałem: Idę do Ojca. Mój Ojciec bowiem jest większy niż ja.</p>
<p class="BibleIndent" id="BG-14_29"><sup>14.29</sup>&nbsp;I teraz wam powiedziałem, zanim <i>to</i> się stanie, żebyście uwierzyli, gdy <i>to</i> się stanie.</p>
<p class="BibleIndent" id="BG-14_30"><sup>14.30</sup>&nbsp;Już nie będę z&nbsp;wami wiele mówił, nadchodzi bowiem władca tego świata, a&nbsp;<i>on</i> we mnie nic nie ma.</p>
<p class="BibleIndent" id="BG-14_31"><sup>14.31</sup>&nbsp;Ale żeby świat poznał, że miłuję Ojca i&nbsp;jak Ojciec mi nakazał, tak czynię. Wstańcie, chodźmy stąd.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 15</a></h3>
<p class="BibleIndent" id="BG-15_1"><sup>15.1</sup>&nbsp;Ja jestem prawdziwą winoroślą, a&nbsp;mój Ojciec jest winogrodnikiem.</p>
<p class="BibleIndent" id="BG-15_2"><sup>15.2</sup>&nbsp;Każdą latorośl, która we mnie nie wydaje owocu, odcina, a&nbsp;każdą, która wydaje owoc, oczyszcza, aby wydawała obfitszy owoc.</p>
<p class="BibleIndent" id="BG-15_3"><sup>15.3</sup>&nbsp;Wy już jesteście czyści z&nbsp;powodu słów, które do was mówiłem.</p>
<p class="BibleIndent" id="BG-15_4"><sup>15.4</sup>&nbsp;Trwajcie we mnie, a&nbsp;ja w&nbsp;was. Jak latorośl nie może wydawać owocu sama z&nbsp;siebie, jeśli nie będzie trwała w&nbsp;winorośli, tak i&nbsp;wy, jeśli nie będziecie trwać we mnie.</p>
<p class="BibleIndent" id="BG-15_5"><sup>15.5</sup>&nbsp;Ja jestem winoroślą, a&nbsp;wy jesteście latoroślami. Kto trwa we mnie, a&nbsp;ja w&nbsp;nim, ten wydaje obfity owoc, bo beze mnie nic nie możecie zrobić.</p>
<p class="BibleIndent" id="BG-15_6"><sup>15.6</sup>&nbsp;Jeśli ktoś nie trwa we mnie, zostanie wyrzucony precz jak latorośl i&nbsp;uschnie. Takie się zbiera i&nbsp;wrzuca do ognia, i&nbsp;płoną.</p>
<p class="BibleIndent" id="BG-15_7"><sup>15.7</sup>&nbsp;Jeśli będziecie trwać we mnie i&nbsp;moje słowa będą trwać w&nbsp;was, proście, o&nbsp;cokolwiek chcecie, a&nbsp;spełni się wam.</p>
<p class="BibleIndent" id="BG-15_8"><sup>15.8</sup>&nbsp;W tym będzie uwielbiony mój Ojciec, że wydacie obfity owoc; i&nbsp;będziecie moimi uczniami.</p>
<p class="BibleIndent" id="BG-15_9"><sup>15.9</sup>&nbsp;Jak mnie umiłował Ojciec, <i>tak</i> i&nbsp;ja was umiłowałem. Trwajcie w&nbsp;mojej miłości.</p>
<p class="BibleIndent" id="BG-15_10"><sup>15.10</sup>&nbsp;Jeśli zachowacie moje przykazania, będziecie trwać w&nbsp;mojej miłości, jak i&nbsp;ja zachowałem przykazania mego Ojca i&nbsp;trwam w&nbsp;jego miłości.</p>
<p class="BibleIndent" id="BG-15_11"><sup>15.11</sup>&nbsp;To wam powiedziałem, aby moja radość trwała w&nbsp;was i&nbsp;aby wasza radość była pełna.</p>
<p class="BibleIndent" id="BG-15_12"><sup>15.12</sup>&nbsp;To jest moje przykazanie, abyście się wzajemnie miłowali, jak i&nbsp;ja was umiłowałem.</p>
<p class="BibleIndent" id="BG-15_13"><sup>15.13</sup>&nbsp;Nikt nie ma większej miłości od tej, gdy ktoś oddaje swoje życie za swoich przyjaciół.</p>
<p class="BibleIndent" id="BG-15_14"><sup>15.14</sup>&nbsp;Wy jesteście moimi przyjaciółmi, jeśli robicie to, co wam przykazuję.</p>
<p class="BibleIndent" id="BG-15_15"><sup>15.15</sup>&nbsp;Już więcej nie będę nazywał was sługami, bo sługa nie wie, co robi jego pan. Lecz nazwałem was przyjaciółmi, bo oznajmiłem wam wszystko, co słyszałem od mego Ojca.</p>
<p class="BibleIndent" id="BG-15_16"><sup>15.16</sup>&nbsp;Nie wy mnie wybraliście, ale ja was wybrałem i&nbsp;przeznaczyłem, abyście wyszli i&nbsp;wydali owoc, i&nbsp;aby wasz owoc trwał, i&nbsp;aby Ojciec dał wam to, o&nbsp;cokolwiek poprosicie go w&nbsp;moje imię.</p>
<p class="BibleIndent" id="BG-15_17"><sup>15.17</sup>&nbsp;To wam przykazuję, abyście się wzajemnie miłowali.</p>
<p class="BibleIndent" id="BG-15_18"><sup>15.18</sup>&nbsp;Jeśli świat was nienawidzi, wiedzcie, że znienawidził mnie wcześniej niż was.</p>
<p class="BibleIndent" id="BG-15_19"><sup>15.19</sup>&nbsp;Gdybyście byli ze świata, świat miłowałby to, co jest jego. Ponieważ jednak nie jesteście ze świata, ale ja was wybrałem ze świata, dlatego świat was nienawidzi.</p>
<p class="BibleIndent" id="BG-15_20"><sup>15.20</sup>&nbsp;Przypomnijcie sobie słowo, które wam powiedziałem: Sługa nie jest większy od swego pana. Jeśli mnie prześladowali, to i&nbsp;was będą prześladować. Jeśli moje słowa zachowywali, to i&nbsp;wasze będą zachowywać.</p>
<p class="BibleIndent" id="BG-15_21"><sup>15.21</sup>&nbsp;Ale będą wam to wszystko czynić z&nbsp;powodu mego imienia, bo nie znają tego, który mnie posłał.</p>
<p class="BibleIndent" id="BG-15_22"><sup>15.22</sup>&nbsp;Gdybym nie przyszedł i&nbsp;nie mówił im, nie mieliby grzechu. Teraz jednak nie mają wytłumaczenia dla swego grzechu.</p>
<p class="BibleIndent" id="BG-15_23"><sup>15.23</sup>&nbsp;Kto mnie nienawidzi, nienawidzi też mego Ojca.</p>
<p class="BibleIndent" id="BG-15_24"><sup>15.24</sup>&nbsp;Gdybym nie spełniał wśród nich tych uczynków, których nikt inny nie spełniał, nie mieliby grzechu. Teraz jednak widzieli i&nbsp;nienawidzili i&nbsp;mnie, i&nbsp;mego Ojca.</p>
<p class="BibleIndent" id="BG-15_25"><sup>15.25</sup>&nbsp;Ale <i>to</i> <i>się</i> <i>stało</i>, żeby się wypełniło słowo, które jest napisane w&nbsp;ich Prawie: Nienawidzili mnie bez powodu.</p>
<p class="BibleIndent" id="BG-15_26"><sup>15.26</sup>&nbsp;Gdy jednak przyjdzie Pocieszyciel, którego ja wam poślę od Ojca, Duch prawdy, który wychodzi od Ojca, on będzie świadczył o&nbsp;mnie.</p>
<p class="BibleIndent" id="BG-15_27"><sup>15.27</sup>&nbsp;Ale i&nbsp;wy będziecie świadczyć, bo jesteście ze mną od początku.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 16</a></h3>
<p class="BibleIndent" id="BG-16_1"><sup>16.1</sup>&nbsp;To wam powiedziałem, abyście się nie gorszyli.</p>
<p class="BibleIndent" id="BG-16_2"><sup>16.2</sup>&nbsp;Będą was wyłączać z&nbsp;synagog; owszem, nadchodzi godzina, że każdy, kto was zabije, będzie sądził, że pełni służbę dla Boga.</p>
<p class="BibleIndent" id="BG-16_3"><sup>16.3</sup>&nbsp;A uczynią wam tak, bo nie poznali Ojca ani mnie.</p>
<p class="BibleIndent" id="BG-16_4"><sup>16.4</sup>&nbsp;Ale powiedziałem wam to, abyście, gdy nadejdzie ta godzina, przypomnieli sobie, że ja wam to powiedziałem. A&nbsp;nie mówiłem wam tego na początku, bo byłem z&nbsp;wami.</p>
<p class="BibleIndent" id="BG-16_5"><sup>16.5</sup>&nbsp;Lecz teraz idę do tego, który mnie posłał, a&nbsp;żaden z&nbsp;was nie pyta mnie: Dokąd idziesz?</p>
<p class="BibleIndent" id="BG-16_6"><sup>16.6</sup>&nbsp;Ale ponieważ wam to powiedziałem, smutek napełnił wasze serce.</p>
<p class="BibleIndent" id="BG-16_7"><sup>16.7</sup>&nbsp;Lecz ja mówię wam prawdę: Pożyteczniej jest dla was, abym odszedł. Jeśli bowiem nie odejdę, Pocieszyciel do was nie przyjdzie, a&nbsp;jeśli odejdę, poślę go do was.</p>
<p class="BibleIndent" id="BG-16_8"><sup>16.8</sup>&nbsp;A gdy on przyjdzie, będzie przekonywał świat o&nbsp;grzechu, o&nbsp;sprawiedliwości i&nbsp;o&nbsp;sądzie.</p>
<p class="BibleIndent" id="BG-16_9"><sup>16.9</sup>&nbsp;O grzechu, mówię, bo nie uwierzyli we mnie.</p>
<p class="BibleIndent" id="BG-16_10"><sup>16.10</sup>&nbsp;O sprawiedliwości, bo idę do mego Ojca i&nbsp;już więcej mnie nie zobaczycie.</p>
<p class="BibleIndent" id="BG-16_11"><sup>16.11</sup>&nbsp;A o&nbsp;sądzie, bo władca tego świata już jest osądzony.</p>
<p class="BibleIndent" id="BG-16_12"><sup>16.12</sup>&nbsp;Mam wam jeszcze wiele do powiedzenia, ale teraz nie możecie tego znieść.</p>
<p class="BibleIndent" id="BG-16_13"><sup>16.13</sup>&nbsp;Lecz gdy przyjdzie on, Duch prawdy, wprowadzi was we wszelką prawdę. Nie będzie bowiem mówił sam od siebie, ale będzie mówił to, co usłyszy, i&nbsp;oznajmi wam przyszłe rzeczy.</p>
<p class="BibleIndent" id="BG-16_14"><sup>16.14</sup>&nbsp;On mnie uwielbi, bo weźmie z&nbsp;mojego i&nbsp;wam oznajmi.</p>
<p class="BibleIndent" id="BG-16_15"><sup>16.15</sup>&nbsp;Wszystko, co ma Ojciec, jest moje. Dlatego powiedziałem, że weźmie z&nbsp;mojego i&nbsp;wam oznajmi.</p>
<p class="BibleIndent" id="BG-16_16"><sup>16.16</sup>&nbsp;<i>Jeszcze</i> krótki czas, a&nbsp;nie zobaczycie mnie, i&nbsp;znowu krótki czas, a&nbsp;zobaczycie mnie, bo ja idę do Ojca.</p>
<p class="BibleIndent" id="BG-16_17"><sup>16.17</sup>&nbsp;Wtedy <i>niektórzy</i> z&nbsp;jego uczniów mówili między sobą: Cóż znaczy to, co nam mówi: <i>Jeszcze</i> krótki czas, a&nbsp;nie zobaczycie mnie, i&nbsp;znowu krótki czas, a&nbsp;zobaczycie mnie? oraz: Ja idę do Ojca?</p>
<p class="BibleIndent" id="BG-16_18"><sup>16.18</sup>&nbsp;Dlatego mówili: Cóż znaczy to, co mówi: Krótki czas? Nie rozumiemy, co mówi.</p>
<p class="BibleIndent" id="BG-16_19"><sup>16.19</sup>&nbsp;Wówczas Jezus poznał, że chcieli go pytać i&nbsp;powiedział do nich: Pytacie się między sobą o&nbsp;to, co powiedziałem: <i>Jeszcze</i> krótki czas, a&nbsp;nie zobaczycie mnie, i&nbsp;znowu krótki czas, a&nbsp;zobaczycie mnie?</p>
<p class="BibleIndent" id="BG-16_20"><sup>16.20</sup>&nbsp;Zaprawdę, zaprawdę powiadam wam: Wy będziecie płakać i&nbsp;zawodzić, a&nbsp;świat będzie się radował. Będziecie smutni, ale wasz smutek zamieni się w&nbsp;radość.</p>
<p class="BibleIndent" id="BG-16_21"><sup>16.21</sup>&nbsp;Kobieta, gdy rodzi, smuci się, bo nadeszła jej godzina. Gdy jednak urodzi dziecko, już nie pamięta cierpienia z&nbsp;powodu radości, że człowiek przyszedł na świat.</p>
<p class="BibleIndent" id="BG-16_22"><sup>16.22</sup>&nbsp;I wy teraz się smucicie, ale znowu was zobaczę i&nbsp;wasze serce będzie się radowało, a&nbsp;nikt nie odbierze wam waszej radości.</p>
<p class="BibleIndent" id="BG-16_23"><sup>16.23</sup>&nbsp;A tego dnia nie będziecie mnie o&nbsp;nic pytać. Zaprawdę, zaprawdę powiadam wam: O&nbsp;cokolwiek poprosicie Ojca w&nbsp;moje imię, da wam.</p>
<p class="BibleIndent" id="BG-16_24"><sup>16.24</sup>&nbsp;Dotąd o&nbsp;nic nie prosiliście w&nbsp;moje imię. Proście, a&nbsp;otrzymacie, aby wasza radość była pełna.</p>
<p class="BibleIndent" id="BG-16_25"><sup>16.25</sup>&nbsp;Mówiłem wam o&nbsp;tym w&nbsp;przypowieściach. Ale nadchodzi godzina, gdy już więcej nie będę mówił wam w&nbsp;przypowieściach, ale otwarcie oznajmię wam o&nbsp;moim Ojcu.</p>
<p class="BibleIndent" id="BG-16_26"><sup>16.26</sup>&nbsp;W tym dniu będziecie prosić w&nbsp;moje imię. Nie mówię wam, że ja będę prosił Ojca za wami.</p>
<p class="BibleIndent" id="BG-16_27"><sup>16.27</sup>&nbsp;Sam bowiem Ojciec was miłuje, bo wy mnie umiłowaliście i&nbsp;uwierzyliście, że ja wyszedłem od Boga.</p>
<p class="BibleIndent" id="BG-16_28"><sup>16.28</sup>&nbsp;Wyszedłem od Ojca i&nbsp;przyszedłem na świat. Znowu opuszczam świat i&nbsp;idę do Ojca.</p>
<p class="BibleIndent" id="BG-16_29"><sup>16.29</sup>&nbsp;Jego uczniowie mu powiedzieli: Oto teraz mówisz otwarcie i&nbsp;nie opowiadasz żadnej przypowieści.</p>
<p class="BibleIndent" id="BG-16_30"><sup>16.30</sup>&nbsp;Teraz wiemy, że wszystko wiesz i&nbsp;nie potrzebujesz, aby cię ktoś pytał. Dlatego wierzymy, że wyszedłeś od Boga.</p>
<p class="BibleIndent" id="BG-16_31"><sup>16.31</sup>&nbsp;Jezus im odpowiedział: Teraz wierzycie?</p>
<p class="BibleIndent" id="BG-16_32"><sup>16.32</sup>&nbsp;Oto nadchodzi godzina, a&nbsp;nawet już nadeszła, że rozproszycie się każdy w&nbsp;swoją <i>stronę</i>, a&nbsp;mnie zostawicie samego. Ale nie jestem sam, bo Ojciec jest ze mną.</p>
<p class="BibleIndent" id="BG-16_33"><sup>16.33</sup>&nbsp;To wam powiedziałem, abyście mieli pokój we mnie. Na świecie będziecie mieć ucisk, ale ufajcie, ja zwyciężyłem świat.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 17</a></h3>
<p class="BibleIndent" id="BG-17_1"><sup>17.1</sup>&nbsp;To powiedziawszy, Jezus podniósł swoje oczy ku niebu i&nbsp;rzekł: Ojcze, nadeszła godzina. Uwielbij swego Syna, aby też twój Syn uwielbił ciebie;</p>
<p class="BibleIndent" id="BG-17_2"><sup>17.2</sup>&nbsp;Jak mu dałeś władzę nad wszelkim ciałem, aby dał życie wieczne tym wszystkim, których mu dałeś.</p>
<p class="BibleIndent" id="BG-17_3"><sup>17.3</sup>&nbsp;A to jest życie wieczne, aby poznali ciebie, jedynego prawdziwego Boga i&nbsp;tego, którego posłałeś, Jezusa Chrystusa.</p>
<p class="BibleIndent" id="BG-17_4"><sup>17.4</sup>&nbsp;Ja uwielbiłem ciebie na ziemi i&nbsp;dokończyłem dzieła, które mi dałeś do wykonania.</p>
<p class="BibleIndent" id="BG-17_5"><sup>17.5</sup>&nbsp;A teraz ty, Ojcze, uwielbij mnie u&nbsp;siebie tą chwałą, którą miałem u&nbsp;ciebie, zanim powstał świat.</p>
<p class="BibleIndent" id="BG-17_6"><sup>17.6</sup>&nbsp;Objawiłem twoje imię ludziom, których mi dałeś ze świata. Twoimi byli i&nbsp;dałeś mi ich, a&nbsp;oni zachowali twoje słowa.</p>
<p class="BibleIndent" id="BG-17_7"><sup>17.7</sup>&nbsp;A teraz poznali, że wszystko, co mi dałeś, pochodzi od ciebie.</p>
<p class="BibleIndent" id="BG-17_8"><sup>17.8</sup>&nbsp;Dałem im bowiem słowa, które mi dałeś, a&nbsp;oni <i>je</i> przyjęli i&nbsp;prawdziwie poznali, że wyszedłem od ciebie, i&nbsp;uwierzyli, że ty mnie posłałeś.</p>
<p class="BibleIndent" id="BG-17_9"><sup>17.9</sup>&nbsp;Ja proszę za nimi. Nie proszę za światem, ale za tymi, których mi dałeś, bo są twoi.</p>
<p class="BibleIndent" id="BG-17_10"><sup>17.10</sup>&nbsp;I wszystko moje jest twoje, a&nbsp;twoje jest moje i&nbsp;jestem uwielbiony w&nbsp;nich.</p>
<p class="BibleIndent" id="BG-17_11"><sup>17.11</sup>&nbsp;A nie jestem już na świecie, ale oni są na świecie, a&nbsp;ja idę do ciebie. Ojcze święty, zachowaj w&nbsp;twoim imieniu tych, których mi dałeś, aby byli jedno jak i&nbsp;my.</p>
<p class="BibleIndent" id="BG-17_12"><sup>17.12</sup>&nbsp;Gdy byłem z&nbsp;nimi na świecie, ja zachowywałem ich w&nbsp;twoim imieniu. Strzegłem <i>tych</i>, których mi dałeś, i&nbsp;żaden z&nbsp;nich nie zginął prócz syna zatracenia, żeby się wypełniło Pismo.</p>
<p class="BibleIndent" id="BG-17_13"><sup>17.13</sup>&nbsp;Ale teraz idę do ciebie i&nbsp;mówię to na świecie, aby mieli w&nbsp;sobie moją radość w&nbsp;pełni.</p>
<p class="BibleIndent" id="BG-17_14"><sup>17.14</sup>&nbsp;Ja dałem im twoje słowo, a&nbsp;świat ich znienawidził, bo nie są ze świata, jak <i>i</i> ja nie jestem ze świata.</p>
<p class="BibleIndent" id="BG-17_15"><sup>17.15</sup>&nbsp;Nie proszę, abyś zabrał ich ze świata, ale abyś zachował ich od złego.</p>
<p class="BibleIndent" id="BG-17_16"><sup>17.16</sup>&nbsp;Nie są ze świata, jak <i>i</i> ja nie jestem ze świata.</p>
<p class="BibleIndent" id="BG-17_17"><sup>17.17</sup>&nbsp;Uświęć ich w&nbsp;twojej prawdzie. Twoje słowo jest prawdą.</p>
<p class="BibleIndent" id="BG-17_18"><sup>17.18</sup>&nbsp;Jak ty posłałeś mnie na świat, <i>tak</i> i&nbsp;ja posłałem ich na świat.</p>
<p class="BibleIndent" id="BG-17_19"><sup>17.19</sup>&nbsp;A ja za nich uświęcam samego siebie, aby i&nbsp;oni byli uświęceni w&nbsp;prawdzie.</p>
<p class="BibleIndent" id="BG-17_20"><sup>17.20</sup>&nbsp;A nie tylko za nimi proszę, lecz i&nbsp;za tymi, którzy przez ich słowo uwierzą we mnie;</p>
<p class="BibleIndent" id="BG-17_21"><sup>17.21</sup>&nbsp;Aby wszyscy byli jedno, jak ty, Ojcze, we mnie, a&nbsp;ja w&nbsp;tobie, aby i&nbsp;oni byli w&nbsp;nas jedno, aby świat uwierzył, że ty mnie posłałeś.</p>
<p class="BibleIndent" id="BG-17_22"><sup>17.22</sup>&nbsp;I dałem im tę chwałę, którą mi dałeś, aby byli jedno, jak my jesteśmy jedno.</p>
<p class="BibleIndent" id="BG-17_23"><sup>17.23</sup>&nbsp;Ja w&nbsp;nich, a&nbsp;ty we mnie, aby byli doskonali w&nbsp;jedno, żeby świat poznał, że ty mnie posłałeś i&nbsp;że umiłowałeś ich, jak <i>i</i> mnie umiłowałeś.</p>
<p class="BibleIndent" id="BG-17_24"><sup>17.24</sup>&nbsp;Ojcze, chcę, aby ci, których mi dałeś, byli ze mną tam, gdzie ja jestem, aby oglądali moją chwałę, którą mi dałeś, ponieważ umiłowałeś mnie przed założeniem świata.</p>
<p class="BibleIndent" id="BG-17_25"><sup>17.25</sup>&nbsp;Ojcze sprawiedliwy, świat ciebie nie poznał, ale ja cię poznałem i&nbsp;oni poznali, że ty mnie posłałeś.</p>
<p class="BibleIndent" id="BG-17_26"><sup>17.26</sup>&nbsp;Objawiłem im twoje imię i&nbsp;<i>jeszcze</i> objawię, aby miłość, którą mnie umiłowałeś, była w&nbsp;nich i&nbsp;ja w&nbsp;nich.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 18</a></h3>
<p class="BibleIndent" id="BG-18_1"><sup>18.1</sup>&nbsp;To powiedziawszy, Jezus wyszedł ze swoimi uc<span class="FirstVerseChar">z</span>niami za potok Cedron, gdzie był ogród, do którego wszedł on i&nbsp;jego uczniowie.</p>
<p class="BibleIndent" id="BG-18_2"><sup>18.2</sup>&nbsp;A Judasz, który go zdradził, znał to miejsce, bo Jezus często się tam zbierał ze swoimi uczniami.</p>
<p class="BibleIndent" id="BG-18_3"><sup>18.3</sup>&nbsp;Judasz więc, wziąwszy oddział żołnierzy i&nbsp;strażników od naczelnych kapłanów i&nbsp;faryzeuszy, przyszedł tam z&nbsp;latarniami, pochodniami i&nbsp;bronią.</p>
<p class="BibleIndent" id="BG-18_4"><sup>18.4</sup>&nbsp;Wtedy Jezus, wiedząc o&nbsp;wszystkim, co miało na niego przyjść, wyszedł im <i>naprzeciw</i> i&nbsp;zapytał: Kogo szukacie?</p>
<p class="BibleIndent" id="BG-18_5"><sup>18.5</sup>&nbsp;Odpowiedzieli mu: Jezusa z&nbsp;Nazaretu. Jezus powiedział do nich: Ja jestem. A&nbsp;stał z&nbsp;nimi i&nbsp;Judasz, który go zdradził.</p>
<p class="BibleIndent" id="BG-18_6"><sup>18.6</sup>&nbsp;Gdy tylko im powiedział: Ja jestem, cofnęli się i&nbsp;padli na ziemię.</p>
<p class="BibleIndent" id="BG-18_7"><sup>18.7</sup>&nbsp;Wtedy ich znowu spytał: Kogo szukacie? A&nbsp;oni odpowiedzieli: Jezusa z&nbsp;Nazaretu.</p>
<p class="BibleIndent" id="BG-18_8"><sup>18.8</sup>&nbsp;Jezus odpowiedział: Powiedziałem wam, że ja jestem. Jeśli więc mnie szukacie, pozwólcie tym odejść.</p>
<p class="BibleIndent" id="BG-18_9"><sup>18.9</sup>&nbsp;<i>Stało</i> <i>się</i> <i>tak</i>, aby się wypełniły słowa, które powiedział: Nie straciłem żadnego z&nbsp;tych, których mi dałeś.</p>
<p class="BibleIndent" id="BG-18_10"><sup>18.10</sup>&nbsp;Wówczas Szymon Piotr, mając miecz, dobył go, uderzył sługę najwyższego kapłana i&nbsp;odciął mu prawe ucho. A&nbsp;temu słudze było na imię Malchos.</p>
<p class="BibleIndent" id="BG-18_11"><sup>18.11</sup>&nbsp;I powiedział Jezus do Piotra: Włóż swój miecz do pochwy. Czy nie mam pić kielicha, który mi dał Ojciec?</p>
<p class="BibleIndent" id="BG-18_12"><sup>18.12</sup>&nbsp;Wtedy oddział żołnierzy i&nbsp;dowódca oraz strażnicy żydowscy schwytali Jezusa, związali go;</p>
<p class="BibleIndent" id="BG-18_13"><sup>18.13</sup>&nbsp;I zaprowadzili go najpierw do Annasza, bo był teściem Kajfasza, który tego roku był najwyższym kapłanem.</p>
<p class="BibleIndent" id="BG-18_14"><sup>18.14</sup>&nbsp;To Kajfasz był tym, który doradził Żydom, że pożyteczniej jest, aby jeden człowiek umarł za lud.</p>
<p class="BibleIndent" id="BG-18_15"><sup>18.15</sup>&nbsp;A szedł za Jezusem Szymon Piotr i&nbsp;inny uczeń. Ten uczeń zaś był znany najwyższemu kapłanowi i&nbsp;wszedł z&nbsp;Jezusem na dziedziniec najwyższego kapłana.</p>
<p class="BibleIndent" id="BG-18_16"><sup>18.16</sup>&nbsp;Ale Piotr stał na zewnątrz u&nbsp;drzwi. Wtedy wyszedł ten drugi uczeń, który był znany najwyższemu kapłanowi, pomówił z&nbsp;odźwierną i&nbsp;wprowadził Piotra.</p>
<p class="BibleIndent" id="BG-18_17"><sup>18.17</sup>&nbsp;Wówczas dziewczyna odźwierna zapytała Piotra: Czy i&nbsp;ty nie jesteś <i>jednym</i> z&nbsp;uczniów tego człowieka? On odpowiedział: Nie jestem.</p>
<p class="BibleIndent" id="BG-18_18"><sup>18.18</sup>&nbsp;A ponieważ było zimno, strażnicy i&nbsp;słudzy, rozpaliwszy ogień, stali i&nbsp;grzali się. Stał też z&nbsp;nimi Piotr i&nbsp;grzał się.</p>
<p class="BibleIndent" id="BG-18_19"><sup>18.19</sup>&nbsp;Tymczasem najwyższy kapłan pytał Jezusa o&nbsp;jego uczniów i&nbsp;o&nbsp;jego naukę.</p>
<p class="BibleIndent" id="BG-18_20"><sup>18.20</sup>&nbsp;Jezus mu odpowiedział: Ja jawnie mówiłem światu. Zawsze nauczałem w&nbsp;synagodze i&nbsp;w&nbsp;świątyni, gdzie zewsząd schodzą się Żydzi, a&nbsp;potajemnie nic nie mówiłem.</p>
<p class="BibleIndent" id="BG-18_21"><sup>18.21</sup>&nbsp;Dlaczego mnie pytasz? Zapytaj tych, którzy słyszeli to, co im mówiłem. Oto oni wiedzą, co mówiłem.</p>
<p class="BibleIndent" id="BG-18_22"><sup>18.22</sup>&nbsp;A gdy on to powiedział, jeden ze sług, który tam stał, wymierzył policzek Jezusowi, mówiąc: Tak odpowiadasz najwyższemu kapłanowi?</p>
<p class="BibleIndent" id="BG-18_23"><sup>18.23</sup>&nbsp;Jezus mu odpowiedział: Jeśli źle powiedziałem, daj świadectwo o&nbsp;złu, a&nbsp;jeśli dobrze, dlaczego mnie bijesz?</p>
<p class="BibleIndent" id="BG-18_24"><sup>18.24</sup>&nbsp;Bo Annasz odesłał go związanego do Kajfasza, najwyższego kapłana.</p>
<p class="BibleIndent" id="BG-18_25"><sup>18.25</sup>&nbsp;A Szymon Piotr stał i&nbsp;grzał się. I&nbsp;zapytali go: Czy i&nbsp;ty nie jesteś jednym z&nbsp;jego uczniów? A&nbsp;on się wyparł, mówiąc: Nie jestem.</p>
<p class="BibleIndent" id="BG-18_26"><sup>18.26</sup>&nbsp;Zapytał go jeden ze sług najwyższego kapłana, krewny tego, któremu Piotr odciął ucho: Czyż nie ciebie widziałem z&nbsp;nim w&nbsp;ogrodzie?</p>
<p class="BibleIndent" id="BG-18_27"><sup>18.27</sup>&nbsp;Wtedy Piotr znowu się wyparł. I&nbsp;zaraz zapiał kogut.</p>
<p class="BibleIndent" id="BG-18_28"><sup>18.28</sup>&nbsp;Od Kajfasza więc zaprowadzili Jezusa do ratusza; a&nbsp;było rano. Sami jednak nie weszli do ratusza, aby się nie skalać, lecz żeby <i>mogli</i> spożyć Paschę.</p>
<p class="BibleIndent" id="BG-18_29"><sup>18.29</sup>&nbsp;Wówczas Piłat wyszedł do nich i&nbsp;zapytał: Jaką skargę wnosicie przeciwko temu człowiekowi?</p>
<p class="BibleIndent" id="BG-18_30"><sup>18.30</sup>&nbsp;Odpowiedzieli mu: Gdyby on nie był złoczyńcą, nie wydalibyśmy go tobie.</p>
<p class="BibleIndent" id="BG-18_31"><sup>18.31</sup>&nbsp;I powiedział Piłat: Wy go weźcie i&nbsp;osądźcie według waszego prawa. Żydzi mu odpowiedzieli: Nam nie wolno nikogo zabijać.</p>
<p class="BibleIndent" id="BG-18_32"><sup>18.32</sup>&nbsp;<i>Stało</i> <i>się</i> <i>tak</i>, aby się wypełniły słowa, które powiedział Jezus, dając znać, jaką śmiercią miał umrzeć.</p>
<p class="BibleIndent" id="BG-18_33"><sup>18.33</sup>&nbsp;Wtedy Piłat znowu wszedł do ratusza, wezwał Jezusa i&nbsp;zapytał go: Czy ty jesteś królem Żydów?</p>
<p class="BibleIndent" id="BG-18_34"><sup>18.34</sup>&nbsp;Jezus mu odpowiedział: Czy mówisz to sam od siebie, czy inni powiedzieli ci o&nbsp;mnie?</p>
<p class="BibleIndent" id="BG-18_35"><sup>18.35</sup>&nbsp;Piłat odpowiedział: Czy ja jestem Żydem? Twój naród i&nbsp;naczelni kapłani wydali mi ciebie. Cóż więc uczyniłeś?</p>
<p class="BibleIndent" id="BG-18_36"><sup>18.36</sup>&nbsp;Jezus odpowiedział: Moje królestwo nie jest z&nbsp;tego świata. Gdyby moje królestwo było z&nbsp;tego świata, to moi słudzy walczyliby, abym nie został wydany Żydom. Teraz jednak moje królestwo nie jest stąd.</p>
<p class="BibleIndent" id="BG-18_37"><sup>18.37</sup>&nbsp;Wtedy Piłat zapytał go: A&nbsp;więc jesteś królem? Jezus mu odpowiedział: Ty mówisz, że jestem królem. Ja po to się narodziłem i&nbsp;po to przyszedłem na świat, aby dać świadectwo prawdzie. Każdy, kto jest z&nbsp;prawdy, słucha mego głosu.</p>
<p class="BibleIndent" id="BG-18_38"><sup>18.38</sup>&nbsp;Piłat powiedział do niego: Cóż <i>to</i> jest prawda? A&nbsp;to powiedziawszy, wyszedł znowu do Żydów i&nbsp;powiedział do nich: Ja nie znajduję w&nbsp;nim żadnej winy.</p>
<p class="BibleIndent" id="BG-18_39"><sup>18.39</sup>&nbsp;A u&nbsp;was jest zwyczaj, że na Paschę wypuszczam wam jednego <i>więźnia</i>. Chcecie więc, abym wam wypuścił króla Żydów?</p>
<p class="BibleIndent" id="BG-18_40"><sup>18.40</sup>&nbsp;Wówczas wszyscy znowu zawołali: Nie tego, ale Barabasza! A&nbsp;Barabasz był bandytą.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 19</a></h3>
<p class="BibleIndent" id="BG-19_1"><sup>19.1</sup>&nbsp;Wtedy Piłat wziął Jezusa i&nbsp;ubiczował <i>go</i>.</p>
<p class="BibleIndent" id="BG-19_2"><sup>19.2</sup>&nbsp;A żołnierze upletli koronę z&nbsp;cierni, włożyli mu ją na głowę i&nbsp;ubrali go w&nbsp;purpurowy płaszcz.</p>
<p class="BibleIndent" id="BG-19_3"><sup>19.3</sup>&nbsp;I mówili: Witaj, królu Żydów! I&nbsp;policzkowali go.</p>
<p class="BibleIndent" id="BG-19_4"><sup>19.4</sup>&nbsp;Piłat znowu wyszedł na zewnątrz i&nbsp;powiedział do nich: Oto wyprowadzam go do was na zewnątrz, abyście wiedzieli, że nie znajduję w&nbsp;nim żadnej winy.</p>
<p class="BibleIndent" id="BG-19_5"><sup>19.5</sup>&nbsp;Wtedy Jezus wyszedł na zewnątrz w&nbsp;cierniowej koronie i&nbsp;w&nbsp;purpurowym płaszczu. I&nbsp;powiedział do nich Piłat: Oto człowiek!</p>
<p class="BibleIndent" id="BG-19_6"><sup>19.6</sup>&nbsp;A gdy naczelni kapłani i&nbsp;<i>ich</i> słudzy zobaczyli go, zawołali: Ukrzyżuj, ukrzyżuj <i>go</i>! Piłat powiedział do nich: Wy go weźcie i&nbsp;ukrzyżujcie, bo ja nie znajduję w&nbsp;nim żadnej winy.</p>
<p class="BibleIndent" id="BG-19_7"><sup>19.7</sup>&nbsp;Żydzi mu odpowiedzieli: My mamy prawo i&nbsp;według naszego prawa powinien umrzeć, bo czynił siebie Synem Bożym.</p>
<p class="BibleIndent" id="BG-19_8"><sup>19.8</sup>&nbsp;A gdy Piłat usłyszał te słowa, <i>jeszcze</i> bardziej się zląkł.</p>
<p class="BibleIndent" id="BG-19_9"><sup>19.9</sup>&nbsp;I wszedł znowu do ratusza, i&nbsp;zapytał Jezusa: Skąd ty jesteś? Lecz Jezus nie dał mu odpowiedzi.</p>
<p class="BibleIndent" id="BG-19_10"><sup>19.10</sup>&nbsp;Wtedy Piłat powiedział do niego: Nie <i>chcesz</i> ze mną rozmawiać? Nie wiesz, że mam władzę ukrzyżować cię i&nbsp;mam władzę cię wypuścić?</p>
<p class="BibleIndent" id="BG-19_11"><sup>19.11</sup>&nbsp;Jezus odpowiedział: Nie miałbyś żadnej władzy nade mną, gdyby ci <i>jej</i> nie dano z&nbsp;góry. Dlatego ten, który mnie tobie wydał, ma większy grzech.</p>
<p class="BibleIndent" id="BG-19_12"><sup>19.12</sup>&nbsp;Odtąd Piłat starał się go wypuścić. Żydzi jednak wołali: Jeśli go wypuścisz, nie jesteś przyjacielem cesarza. Każdy, kto się czyni królem, sprzeciwia się cesarzowi.</p>
<p class="BibleIndent" id="BG-19_13"><sup>19.13</sup>&nbsp;Gdy więc Piłat usłyszał te słowa, wyprowadził Jezusa na zewnątrz i&nbsp;usiadł na krześle sędziowskim, na miejscu zwanym Litostrotos, a&nbsp;po hebrajsku Gabbata.</p>
<p class="BibleIndent" id="BG-19_14"><sup>19.14</sup>&nbsp;A był to dzień przygotowania Paschy, około godziny szóstej. I&nbsp;powiedział <i>Piłat</i> do Żydów: Oto wasz król!</p>
<p class="BibleIndent" id="BG-19_15"><sup>19.15</sup>&nbsp;Lecz oni zawołali: Strać, strać! Ukrzyżuj go! Piłat ich zapytał: Waszego króla <i>mam</i> ukrzyżować? Naczelni kapłani odpowiedzieli: Nie mamy króla poza cesarzem.</p>
<p class="BibleIndent" id="BG-19_16"><sup>19.16</sup>&nbsp;Wtedy im go wydał, żeby go ukrzyżowano. Wzięli więc Jezusa i&nbsp;wyprowadzili go.</p>
<p class="BibleIndent" id="BG-19_17"><sup>19.17</sup>&nbsp;A on, niosąc swój krzyż, wyszedł na miejsce zwane <i>Miejscem</i> Czaszki, a&nbsp;po hebrajsku Golgotą;</p>
<p class="BibleIndent" id="BG-19_18"><sup>19.18</sup>&nbsp;Gdzie go ukrzyżowali, a&nbsp;z&nbsp;nim dwóch innych z&nbsp;obu stron, pośrodku zaś Jezusa.</p>
<p class="BibleIndent" id="BG-19_19"><sup>19.19</sup>&nbsp;Sporządził też Piłat napis i&nbsp;umieścił na krzyżu. A&nbsp;było napisane: Jezus z&nbsp;Nazaretu, król Żydów.</p>
<p class="BibleIndent" id="BG-19_20"><sup>19.20</sup>&nbsp;Napis ten czytało wielu Żydów, bo miejsce, gdzie ukrzyżowano Jezusa, było blisko miasta. A&nbsp;było <i>to</i> napisane po hebrajsku, po grecku i&nbsp;po łacinie.</p>
<p class="BibleIndent" id="BG-19_21"><sup>19.21</sup>&nbsp;Wtedy naczelni kapłani żydowscy powiedzieli do Piłata: Nie pisz: Król Żydów, ale że on mówił: Jestem królem Żydów.</p>
<p class="BibleIndent" id="BG-19_22"><sup>19.22</sup>&nbsp;Piłat odpowiedział: Co napisałem, <i>to</i> napisałem.</p>
<p class="BibleIndent" id="BG-19_23"><sup>19.23</sup>&nbsp;A gdy żołnierze ukrzyżowali Jezusa, wzięli jego szaty i&nbsp;podzielili na cztery części, każdemu żołnierzowi część. <i>Wzięli</i> też tunikę, a&nbsp;tunika ta nie była szyta, <i>ale</i> od góry cała tkana.</p>
<p class="BibleIndent" id="BG-19_24"><sup>19.24</sup>&nbsp;Mówili więc między sobą: Nie rozcinajmy jej, ale rzućmy losy o&nbsp;to, do kogo ma należeć; aby się wypełniło Pismo, które mówi: Podzielili między siebie moje szaty, a&nbsp;o&nbsp;moje ubranie rzucali losy. To właśnie zrobili żołnierze.</p>
<p class="BibleIndent" id="BG-19_25"><sup>19.25</sup>&nbsp;A przy krzyżu Jezusa stały jego matka i&nbsp;siostra jego matki, Maria, <i>żona</i> Kleofasa, i&nbsp;Maria Magdalena.</p>
<p class="BibleIndent" id="BG-19_26"><sup>19.26</sup>&nbsp;Gdy więc Jezus zobaczył matkę i&nbsp;ucznia, którego miłował, stojącego obok, powiedział do swojej matki: Kobieto, oto twój syn.</p>
<p class="BibleIndent" id="BG-19_27"><sup>19.27</sup>&nbsp;Potem powiedział do ucznia: Oto twoja matka. I&nbsp;od tej godziny uczeń <i>ten</i> wziął ją do siebie.</p>
<p class="BibleIndent" id="BG-19_28"><sup>19.28</sup>&nbsp;Potem Jezus, widząc, że już wszystko się wykonało, aby się wypełniło Pismo, powiedział: Pragnę.</p>
<p class="BibleIndent" id="BG-19_29"><sup>19.29</sup>&nbsp;A stało <i>tam</i> naczynie pełne octu. Nasączono więc gąbkę octem, nałożono <i>ją</i> na hizop i&nbsp;podano mu do ust.</p>
<p class="BibleIndent" id="BG-19_30"><sup>19.30</sup>&nbsp;A gdy Jezus skosztował octu, powiedział: Wykonało się. I&nbsp;schyliwszy głowę, oddał ducha.</p>
<p class="BibleIndent" id="BG-19_31"><sup>19.31</sup>&nbsp;Wtedy Żydzi, aby ciała nie zostały na krzyżu na szabat, ponieważ był dzień przygotowania (bo ten dzień szabatu był wielkim <i>dniem</i>), prosili Piłata, aby połamano im golenie i&nbsp;zdjęto <i>ich</i>.</p>
<p class="BibleIndent" id="BG-19_32"><sup>19.32</sup>&nbsp;Przyszli więc żołnierze i&nbsp;połamali golenie pierwszemu i&nbsp;drugiemu, który z&nbsp;nim był ukrzyżowany.</p>
<p class="BibleIndent" id="BG-19_33"><sup>19.33</sup>&nbsp;Ale gdy przyszli do Jezusa i&nbsp;zobaczyli, że już umarł, nie łamali mu goleni;</p>
<p class="BibleIndent" id="BG-19_34"><sup>19.34</sup>&nbsp;Lecz jeden z&nbsp;żołnierzy przebił włócznią jego bok i&nbsp;natychmiast wypłynęła krew i&nbsp;woda.</p>
<p class="BibleIndent" id="BG-19_35"><sup>19.35</sup>&nbsp;A ten, który to widział, świadczył <i>o</i> <i>tym</i>, a&nbsp;jego świadectwo jest prawdziwe i&nbsp;on wie, że mówi prawdę, abyście wy wierzyli.</p>
<p class="BibleIndent" id="BG-19_36"><sup>19.36</sup>&nbsp;Stało się to bowiem, aby się wypełniło Pismo: <i>Żadna</i> jego kość nie będzie złamana.</p>
<p class="BibleIndent" id="BG-19_37"><sup>19.37</sup>&nbsp;I znowu <i>w</i> innym <i>miejscu</i> Pismo mówi: Ujrzą tego, którego przebili.</p>
<p class="BibleIndent" id="BG-19_38"><sup>19.38</sup>&nbsp;A potem Józef z&nbsp;Arymatei, który z&nbsp;obawy przed Żydami był potajemnie uczniem Jezusa, prosił Piłata, aby <i>mógł</i> zdjąć ciało Jezusa. A&nbsp;Piłat zezwolił. Poszedł więc i&nbsp;zdjął ciało Jezusa.</p>
<p class="BibleIndent" id="BG-19_39"><sup>19.39</sup>&nbsp;Przyszedł też Nikodem, który przedtem przyszedł w&nbsp;nocy do Jezusa, niosąc około stu funtów mieszaniny mirry i&nbsp;aloesu.</p>
<p class="BibleIndent" id="BG-19_40"><sup>19.40</sup>&nbsp;Wzięli więc ciało Jezusa i&nbsp;owinęli je w&nbsp;płótna z&nbsp;tymi wonnościami, zgodnie z&nbsp;żydowskim zwyczajem grzebania <i>zmarłych</i>.</p>
<p class="BibleIndent" id="BG-19_41"><sup>19.41</sup>&nbsp;A na miejscu, gdzie był ukrzyżowany, był ogród, a&nbsp;w&nbsp;ogrodzie nowy grobowiec, w&nbsp;którym jeszcze nikt nie był złożony.</p>
<p class="BibleIndent" id="BG-19_42"><sup>19.42</sup>&nbsp;Tam więc położyli Jezusa z&nbsp;powodu żydowskiego dnia przygotowania, bo grób był blisko.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 20</a></h3>
<p class="BibleIndent" id="BG-20_1"><sup>20.1</sup>&nbsp;A pierwszego dnia po szabacie, rano, gdy jeszcze było ciemno, Maria Magdalena przyszła do grobu i&nbsp;zobaczyła kamień odwalony od grobowca.</p>
<p class="BibleIndent" id="BG-20_2"><sup>20.2</sup>&nbsp;Wtedy pobiegła i&nbsp;przyszła do Szymona Piotra i&nbsp;do drugiego ucznia, którego Jezus miłował, i&nbsp;powiedziała do nich: Zabrali Pana z&nbsp;grobu i&nbsp;nie wiemy, gdzie go położyli.</p>
<p class="BibleIndent" id="BG-20_3"><sup>20.3</sup>&nbsp;Wyszedł więc Piotr i&nbsp;ten drugi uczeń i&nbsp;poszli do grobu.</p>
<p class="BibleIndent" id="BG-20_4"><sup>20.4</sup>&nbsp;I biegli obaj razem, ale ten drugi uczeń wyprzedził Piotra i&nbsp;pierwszy przybył do grobu.</p>
<p class="BibleIndent" id="BG-20_5"><sup>20.5</sup>&nbsp;Kiedy się nachylił, zobaczył leżące płótna, jednak tam nie wszedł.</p>
<p class="BibleIndent" id="BG-20_6"><sup>20.6</sup>&nbsp;Przyszedł też Szymon Piotr, idąc za nim. Wszedł do grobowca i&nbsp;zobaczył leżące płótna;</p>
<p class="BibleIndent" id="BG-20_7"><sup>20.7</sup>&nbsp;I chustę, która była na jego głowie, położoną nie z&nbsp;płótnami, ale zwiniętą osobno na jednym miejscu.</p>
<p class="BibleIndent" id="BG-20_8"><sup>20.8</sup>&nbsp;Potem wszedł także ten drugi uczeń, który pierwszy przybył do grobu, zobaczył i&nbsp;uwierzył.</p>
<p class="BibleIndent" id="BG-20_9"><sup>20.9</sup>&nbsp;Jeszcze bowiem nie rozumieli Pisma, że miał zmartwychwstać.</p>
<p class="BibleIndent" id="BG-20_10"><sup>20.10</sup>&nbsp;Wtedy uczniowie powrócili do domu.</p>
<p class="BibleIndent" id="BG-20_11"><sup>20.11</sup>&nbsp;Ale Maria stała na zewnątrz przed grobem, płacząc. A&nbsp;gdy płakała, nachyliła się do grobowca;</p>
<p class="BibleIndent" id="BG-20_12"><sup>20.12</sup>&nbsp;I ujrzała dwóch aniołów w&nbsp;bieli, którzy siedzieli tam, gdzie było złożone ciało Jezusa, jeden u&nbsp;głowy, a&nbsp;drugi u&nbsp;nóg.</p>
<p class="BibleIndent" id="BG-20_13"><sup>20.13</sup>&nbsp;I zapytali ją: Kobieto, czemu płaczesz? Odpowiedziała im: Bo zabrali mego Pana i&nbsp;nie wiem, gdzie go położyli.</p>
<p class="BibleIndent" id="BG-20_14"><sup>20.14</sup>&nbsp;A to powiedziawszy, odwróciła się i&nbsp;ujrzała stojącego Jezusa, lecz nie wiedziała, że to Jezus.</p>
<p class="BibleIndent" id="BG-20_15"><sup>20.15</sup>&nbsp;Jezus ją zapytał: Kobieto, czemu płaczesz? Kogo szukasz? A&nbsp;ona, sądząc, że to ogrodnik, odpowiedziała mu: Panie, jeśli ty go wziąłeś, powiedz mi, gdzie go położyłeś, a&nbsp;ja go zabiorę.</p>
<p class="BibleIndent" id="BG-20_16"><sup>20.16</sup>&nbsp;Jezus powiedział do niej: Mario! A&nbsp;ona, obróciwszy się, powiedziała do niego: Rabbuni! –&nbsp;co się tłumaczy: Nauczycielu.</p>
<p class="BibleIndent" id="BG-20_17"><sup>20.17</sup>&nbsp;Jezus do niej powiedział: Nie dotykaj mnie, bo jeszcze nie wstąpiłem do mego Ojca. Ale idź do moich braci i&nbsp;powiedz im: Wstępuję do mego Ojca i&nbsp;waszego Ojca, i&nbsp;<i>do</i> mego Boga, i&nbsp;waszego Boga.</p>
<p class="BibleIndent" id="BG-20_18"><sup>20.18</sup>&nbsp;Przyszła <i>więc</i> Maria Magdalena, oznajmiając uczniom, że widziała Pana i&nbsp;że jej to powiedział.</p>
<p class="BibleIndent" id="BG-20_19"><sup>20.19</sup>&nbsp;A gdy był wieczór tego pierwszego dnia po szabacie, a&nbsp;drzwi były zamknięte tam, gdzie zgromadzili się uczniowie z&nbsp;obawy przed Żydami, przyszedł Jezus, stanął pośrodku i&nbsp;powiedział do nich: Pokój wam.</p>
<p class="BibleIndent" id="BG-20_20"><sup>20.20</sup>&nbsp;A to powiedziawszy, pokazał im swoje ręce i&nbsp;bok. I&nbsp;uradowali się uczniowie, ujrzawszy Pana.</p>
<p class="BibleIndent" id="BG-20_21"><sup>20.21</sup>&nbsp;Jezus znowu powiedział do nich: Pokój wam. Jak Ojciec mnie posłał, tak i&nbsp;ja was posyłam.</p>
<p class="BibleIndent" id="BG-20_22"><sup>20.22</sup>&nbsp;A to powiedziawszy, tchnął <i>na</i> <i>nich</i> i&nbsp;powiedział: Weźcie Ducha Świętego.</p>
<p class="BibleIndent" id="BG-20_23"><sup>20.23</sup>&nbsp;Komukolwiek przebaczycie grzechy, są im przebaczone, a&nbsp;komukolwiek zatrzymacie, są im zatrzymane.</p>
<p class="BibleIndent" id="BG-20_24"><sup>20.24</sup>&nbsp;A Tomasz, jeden z&nbsp;dwunastu, zwany Didymos, nie był z&nbsp;nimi, gdy przyszedł Jezus.</p>
<p class="BibleIndent" id="BG-20_25"><sup>20.25</sup>&nbsp;I powiedzieli mu inni uczniowie: Widzieliśmy Pana. Lecz on powiedział do nich: Jeśli nie zobaczę na jego rękach śladów gwoździ i&nbsp;nie włożę mego palca w&nbsp;ślady gwoździ, i&nbsp;nie włożę mojej ręki w&nbsp;jego bok, nie uwierzę.</p>
<p class="BibleIndent" id="BG-20_26"><sup>20.26</sup>&nbsp;A po ośmiu dniach jego uczniowie znowu byli w&nbsp;domu, a&nbsp;Tomasz z&nbsp;nimi. I&nbsp;przyszedł Jezus, gdy drzwi były zamknięte, stanął pośrodku i&nbsp;powiedział: Pokój wam.</p>
<p class="BibleIndent" id="BG-20_27"><sup>20.27</sup>&nbsp;Potem powiedział do Tomasza: Włóż tu swój palec i&nbsp;obejrzyj moje ręce, wyciągnij swoją rękę i&nbsp;włóż ją w&nbsp;mój bok, a&nbsp;nie bądź bez wiary, ale wierz.</p>
<p class="BibleIndent" id="BG-20_28"><sup>20.28</sup>&nbsp;Wtedy Tomasz mu odpowiedział: Mój Pan i&nbsp;mój Bóg!</p>
<p class="BibleIndent" id="BG-20_29"><sup>20.29</sup>&nbsp;Jezus mu powiedział: Tomaszu, uwierzyłeś, ponieważ mnie ujrzałeś. Błogosławieni, którzy nie widzieli, a&nbsp;uwierzyli.</p>
<p class="BibleIndent" id="BG-20_30"><sup>20.30</sup>&nbsp;I wiele innych cudów uczynił Jezus na oczach swoich uczniów, które nie są napisane w&nbsp;tej księdze.</p>
<p class="BibleIndent" id="BG-20_31"><sup>20.31</sup>&nbsp;Lecz te są napisane, abyście wierzyli, że Jezus jest Chrystusem, Synem Bożym, i&nbsp;abyście wierząc, mieli życie w&nbsp;jego imieniu.</p>
<h3 class="sigil_not_in_toc"><a href="../Text/PL-43.xhtml">Ewangelia Jana 21</a></h3>
<p class="BibleIndent" id="BG-21_1"><sup>21.1</sup>&nbsp;Potem Jezus znowu ukazał się uczniom nad Morzem Tyberiadzkim. A&nbsp;ukazał się tak:</p>
<p class="BibleIndent" id="BG-21_2"><sup>21.2</sup>&nbsp;Byli razem Szymon Piotr, Tomasz, zwany Didymos, Natanael, który był z&nbsp;Kany Galilejskiej, synowie Zebedeusza i&nbsp;dwaj inni z&nbsp;jego uczniów.</p>
<p class="BibleIndent" id="BG-21_3"><sup>21.3</sup>&nbsp;Szymon Piotr powiedział do nich: Pójdę łowić ryby. Odpowiedzieli mu: Pójdziemy i&nbsp;my z&nbsp;tobą. Poszli więc i&nbsp;zaraz wsiedli do łodzi, ale tej nocy nic nie złowili.</p>
<p class="BibleIndent" id="BG-21_4"><sup>21.4</sup>&nbsp;A gdy już nastał ranek, Jezus stanął na brzegu. Uczniowie jednak nie wiedzieli, że to Jezus.</p>
<p class="BibleIndent" id="BG-21_5"><sup>21.5</sup>&nbsp;Wtedy Jezus zapytał ich: Dzieci, czy macie co jeść? Odpowiedzieli mu: Nie mamy.</p>
<p class="BibleIndent" id="BG-21_6"><sup>21.6</sup>&nbsp;A on powiedział do nich: Zarzućcie sieć po prawej stronie łodzi, a&nbsp;znajdziecie. Zarzucili więc i&nbsp;nie mogli jej wyciągnąć z&nbsp;powodu mnóstwa ryb.</p>
<p class="BibleIndent" id="BG-21_7"><sup>21.7</sup>&nbsp;Wówczas ten uczeń, którego Jezus miłował, powiedział do Piotra: To Pan. A&nbsp;Szymon Piotr, usłyszawszy, że to Pan, przepasał się koszulą (bo był nagi) i&nbsp;rzucił się w&nbsp;morze.</p>
<p class="BibleIndent" id="BG-21_8"><sup>21.8</sup>&nbsp;Pozostali uczniowie przypłynęli łodzią (bo byli niedaleko od brzegu, około dwustu łokci), ciągnąc sieć z&nbsp;rybami.</p>
<p class="BibleIndent" id="BG-21_9"><sup>21.9</sup>&nbsp;A gdy wyszli na brzeg, zobaczyli żarzące się węgle i&nbsp;leżącą na nich rybę oraz chleb.</p>
<p class="BibleIndent" id="BG-21_10"><sup>21.10</sup>&nbsp;Jezus do nich powiedział: Przynieście z&nbsp;tych ryb, które teraz złowiliście.</p>
<p class="BibleIndent" id="BG-21_11"><sup>21.11</sup>&nbsp;Poszedł więc Szymon Piotr i&nbsp;wyciągnął na ziemię sieć pełną wielkich ryb, <i>których</i> <i>było</i> sto pięćdziesiąt trzy, a&nbsp;choć było ich tak wiele, sieć się nie rozdarła.</p>
<p class="BibleIndent" id="BG-21_12"><sup>21.12</sup>&nbsp;Jezus im powiedział: Chodźcie, jedzcie. I&nbsp;żaden z&nbsp;uczniów nie śmiał go pytać: Kim jesteś? Wiedzieli bowiem, że to Pan.</p>
<p class="BibleIndent" id="BG-21_13"><sup>21.13</sup>&nbsp;Wtedy Jezus podszedł, wziął chleb i&nbsp;podał im, podobnie i&nbsp;rybę.</p>
<p class="BibleIndent" id="BG-21_14"><sup>21.14</sup>&nbsp;To już trzeci raz, <i>jak</i> Jezus ukazał się swoim uczniom po zmartwychwstaniu.</p>
<p class="BibleIndent" id="BG-21_15"><sup>21.15</sup>&nbsp;A gdy zjedli, Jezus zapytał Szymona Piotra: Szymonie, <i>synu</i> Jonasza, miłujesz mnie bardziej niż ci? Odpowiedział mu: Tak, Panie, ty wiesz, że cię miłuję. Powiedział do niego: Paś moje baranki.</p>
<p class="BibleIndent" id="BG-21_16"><sup>21.16</sup>&nbsp;Zapytał go znowu, po raz drugi: Szymonie, <i>synu</i> Jonasza, miłujesz mnie? Odpowiedział mu: Tak, Panie, ty wiesz, że cię miłuję. Powiedział mu: Paś moje owce.</p>
<p class="BibleIndent" id="BG-21_17"><sup>21.17</sup>&nbsp;Zapytał go po raz trzeci: Szymonie, <i>synu</i> Jonasza, miłujesz mnie? I&nbsp;zasmucił się Piotr, że go zapytał po raz trzeci: Miłujesz mnie? I&nbsp;odpowiedział mu: Panie, ty wszystko wiesz, ty wiesz, że cię miłuję. Jezus powiedział do niego: Paś moje owce.</p>
<p class="BibleIndent" id="BG-21_18"><sup>21.18</sup>&nbsp;Zaprawdę, zaprawdę powiadam ci: Gdy byłeś młodszy, opasywałeś się i&nbsp;chodziłeś, gdzie chciałeś. Gdy jednak się zestarzejesz, wyciągniesz swoje ręce, a&nbsp;inny cię opasze i&nbsp;poprowadzi, dokąd nie chcesz.</p>
<p class="BibleIndent" id="BG-21_19"><sup>21.19</sup>&nbsp;Powiedział to, dając znać, jaką śmiercią miał uwielbić Boga. A&nbsp;to powiedziawszy, rzekł mu: Pójdź za mną.</p>
<p class="BibleIndent" id="BG-21_20"><sup>21.20</sup>&nbsp;A Piotr, odwróciwszy się, zobaczył ucznia, którego Jezus miłował, idącego za nim, który też przy wieczerzy położył się na jego piersi i&nbsp;zapytał: Panie, kto jest tym, który cię wyda?</p>
<p class="BibleIndent" id="BG-21_21"><sup>21.21</sup>&nbsp;Gdy więc Piotr go zobaczył, zapytał Jezusa: Panie, a&nbsp;co z&nbsp;nim?</p>
<p class="BibleIndent" id="BG-21_22"><sup>21.22</sup>&nbsp;Jezus mu odpowiedział: Jeśli chcę, żeby on został, aż przyjdę, co tobie do tego? Ty pójdź za mną.</p>
<p class="BibleIndent" id="BG-21_23"><sup>21.23</sup>&nbsp;I rozeszła się wśród braci wieść, że ten uczeń nie umrze. Jezus jednak nie powiedział mu, że nie umrze, ale: Jeśli chcę, aby został, aż przyjdę, co tobie do tego?</p>
<p class="BibleIndent" id="BG-21_24"><sup>21.24</sup>&nbsp;To jest ten uczeń, który świadczy o&nbsp;tym i&nbsp;to napisał, a&nbsp;wiemy, że jego świadectwo jest prawdziwe.</p>
<p class="BibleIndent" id="BG-21_25"><sup>21.25</sup>&nbsp;Jest też jeszcze wiele innych <i>rzeczy</i>, których dokonał Jezus, które gdyby miały być wszystkie z&nbsp;osobna spisane, sądzę, że i&nbsp;cały świat nie mógłby pomieścić ksiąg, które byłyby napisane. Amen.</p>
</div>
</body>
</html>