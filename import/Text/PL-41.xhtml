<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Ewangelia Marka</title>
  
<link href="../Styles/style.css" type="text/css" rel="stylesheet"/>
</head>

<body xml:lang="PL">
<h2><a href="../Text/TOC.xhtml">Ewangelia Marka</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-41.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-41.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-41.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-41.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-41.xhtml#BG-5_1">[&nbsp;05&nbsp;]</a></span> <span class="margin"><a href="../Text/PL-41.xhtml#BG-6_1">[&nbsp;06&nbsp;]</a></span> <span class="margin"><a href="../Text/PL-41.xhtml#BG-7_1">[&nbsp;07&nbsp;]</a></span> <span class="margin"><a href="../Text/PL-41.xhtml#BG-8_1">[&nbsp;08&nbsp;]</a></span> <span class="margin"><a href="../Text/PL-41.xhtml#BG-9_1">[&nbsp;09&nbsp;]</a></span> <span class="margin"><a href="../Text/PL-41.xhtml#BG-10_1">[&nbsp;10&nbsp;]</a></span> <span class="margin"><a href="../Text/PL-41.xhtml#BG-11_1">[&nbsp;11&nbsp;]</a></span> <span class="margin"><a href="../Text/PL-41.xhtml#BG-12_1">[&nbsp;12&nbsp;]</a></span> <span class="margin"><a href="../Text/PL-41.xhtml#BG-13_1">[&nbsp;13&nbsp;]</a></span> <span class="margin"><a href="../Text/PL-41.xhtml#BG-14_1">[&nbsp;14&nbsp;]</a></span> <span class="margin"><a href="../Text/PL-41.xhtml#BG-15_1">[&nbsp;15&nbsp;]</a></span> <span class="margin"><a href="../Text/PL-41.xhtml#BG-16_1">[&nbsp;16&nbsp;]</a></span></p>
    
<h3 class="sigil_not_in_toc"><a href="../Text/PL-41.xhtml">Ewangelia Marka 1</a></h3>
<p class="BibleIndent" id="BG-1_1"><sup>1.1</sup>&nbsp;Początek ewangelii Jezusa Chrystusa, Syna Bożego.</p>
<p class="BibleIndent" id="BG-1_2"><sup>1.2</sup>&nbsp;Jak jest napisane u&nbsp;Proroków: Oto ja posyłam mego posłańca przed twoim obliczem, który przygotuje twoją drogę przed tobą.</p>
<p class="BibleIndent" id="BG-1_3"><sup>1.3</sup>&nbsp;Głos wołającego na pustyni: Przygotujcie drogę Pana, prostujcie jego ścieżki.</p>
<p class="BibleIndent" id="BG-1_4"><sup>1.4</sup>&nbsp;Jan chrzcił na pustyni i&nbsp;głosił chrzest pokuty na przebaczenie grzechów.</p>
<p class="BibleIndent" id="BG-1_5"><sup>1.5</sup>&nbsp;I przychodziła do niego cała kraina judzka i&nbsp;mieszkańcy Jerozolimy, i&nbsp;wszyscy byli chrzczeni przez niego w&nbsp;rzece Jordan, wyznając swoje grzechy.</p>
<p class="BibleIndent" id="BG-1_6"><sup>1.6</sup>&nbsp;Jan ubierał się w&nbsp;sierść wielbłądzią i&nbsp;miał skórzany pas wokół swoich bioder, a&nbsp;jadał szarańczę i&nbsp;miód leśny.</p>
<p class="BibleIndent" id="BG-1_7"><sup>1.7</sup>&nbsp;I głosił: Idzie za mną mocniejszy ode mnie, któremu nie jestem godny, schyliwszy się, rozwiązać rzemyka u&nbsp;jego obuwia.</p>
<p class="BibleIndent" id="BG-1_8"><sup>1.8</sup>&nbsp;Ja chrzciłem was wodą, ale on będzie was chrzcił Duchem Świętym.</p>
<p class="BibleIndent" id="BG-1_9"><sup>1.9</sup>&nbsp;A w&nbsp;tych dniach przyszedł Jezus z&nbsp;Nazaretu w&nbsp;Galilei i&nbsp;został ochrzczony przez Jana w&nbsp;Jordanie.</p>
<p class="BibleIndent" id="BG-1_10"><sup>1.10</sup>&nbsp;A zaraz, wychodząc z&nbsp;wody, ujrzał rozstępujące się niebiosa i&nbsp;Ducha jak gołębicę zstępującego na niego.</p>
<p class="BibleIndent" id="BG-1_11"><sup>1.11</sup>&nbsp;I rozległ się głos z&nbsp;nieba: Ty jesteś moim umiłowanym Synem, w&nbsp;którym mam upodobanie.</p>
<p class="BibleIndent" id="BG-1_12"><sup>1.12</sup>&nbsp;I zaraz Duch zapędził go na pustynię.</p>
<p class="BibleIndent" id="BG-1_13"><sup>1.13</sup>&nbsp;Był tam na pustyni czterdzieści dni, będąc kuszony przez szatana. I&nbsp;przebywał wśród zwierząt, a&nbsp;aniołowie służyli mu.</p>
<p class="BibleIndent" id="BG-1_14"><sup>1.14</sup>&nbsp;Lecz potem, gdy Jan został wtrącony <i>do</i> <i>więzienia</i>, Jezus przyszedł do Galilei, głosząc ewangelię królestwa Bożego;</p>
<p class="BibleIndent" id="BG-1_15"><sup>1.15</sup>&nbsp;I mówiąc: Wypełnił się czas i&nbsp;przybliżyło się królestwo Boże. Pokutujcie i&nbsp;wierzcie ewangelii.</p>
<p class="BibleIndent" id="BG-1_16"><sup>1.16</sup>&nbsp;A przechadzając się nad Morzem Galilejskim, zobaczył Szymona i&nbsp;Andrzeja, jego brata, zarzucających sieć w&nbsp;morze; byli bowiem rybakami.</p>
<p class="BibleIndent" id="BG-1_17"><sup>1.17</sup>&nbsp;I powiedział do nich Jezus: Pójdźcie za mną, a&nbsp;sprawię, że staniecie się rybakami ludzi.</p>
<p class="BibleIndent" id="BG-1_18"><sup>1.18</sup>&nbsp;A <i>oni</i> natychmiast zostawili swoje sieci i&nbsp;poszli za nim.</p>
<p class="BibleIndent" id="BG-1_19"><sup>1.19</sup>&nbsp;Gdy zaś odszedł stamtąd nieco dalej, zobaczył Jakuba, syna Zebedeusza, i&nbsp;Jana, jego brata, którzy w&nbsp;łodzi naprawiali sieci.</p>
<p class="BibleIndent" id="BG-1_20"><sup>1.20</sup>&nbsp;I zaraz ich powołał, a&nbsp;oni zostawili swego ojca Zebedeusza w&nbsp;łodzi z&nbsp;najemnikami i&nbsp;poszli za nim.</p>
<p class="BibleIndent" id="BG-1_21"><sup>1.21</sup>&nbsp;Potem weszli do Kafarnaum, a&nbsp;zaraz w&nbsp;szabat <i>Jezus</i> wszedł do synagogi i&nbsp;nauczał.</p>
<p class="BibleIndent" id="BG-1_22"><sup>1.22</sup>&nbsp;I zdumiewali się jego nauką, uczył ich bowiem jak ten, który ma moc, a&nbsp;nie jak uczeni w&nbsp;Piśmie.</p>
<p class="BibleIndent" id="BG-1_23"><sup>1.23</sup>&nbsp;A w&nbsp;ich synagodze był człowiek <i>mający</i> ducha nieczystego, który zawołał:</p>
<p class="BibleIndent" id="BG-1_24"><sup>1.24</sup>&nbsp;Ach, cóż my z&nbsp;tobą mamy, Jezusie z&nbsp;Nazaretu? Przyszedłeś nas zniszczyć? Wiem, kim jesteś: Świętym Boga.</p>
<p class="BibleIndent" id="BG-1_25"><sup>1.25</sup>&nbsp;I zgromił go Jezus: Zamilcz i&nbsp;wyjdź z&nbsp;niego!</p>
<p class="BibleIndent" id="BG-1_26"><sup>1.26</sup>&nbsp;Wtedy duch nieczysty szarpnął nim i&nbsp;zawoławszy donośnym głosem, wyszedł z&nbsp;niego.</p>
<p class="BibleIndent" id="BG-1_27"><sup>1.27</sup>&nbsp;I zdumieli się wszyscy, tak że pytali się między sobą: Cóż to jest? Co to za nowa nauka, że z&nbsp;mocą rozkazuje nawet duchom nieczystym i&nbsp;są mu posłuszne?</p>
<p class="BibleIndent" id="BG-1_28"><sup>1.28</sup>&nbsp;I wieść o&nbsp;nim szybko się rozeszła po całej okolicy wokół Galilei.</p>
<p class="BibleIndent" id="BG-1_29"><sup>1.29</sup>&nbsp;A zaraz po wyjściu z&nbsp;synagogi przyszli z&nbsp;Jakubem i&nbsp;Janem do domu Szymona i&nbsp;Andrzeja.</p>
<p class="BibleIndent" id="BG-1_30"><sup>1.30</sup>&nbsp;A teściowa Szymona leżała w&nbsp;gorączce. Od razu też powiedzieli mu o&nbsp;niej.</p>
<p class="BibleIndent" id="BG-1_31"><sup>1.31</sup>&nbsp;Podszedł więc i&nbsp;podniósł ją, ująwszy za rękę, i&nbsp;natychmiast opuściła ją gorączka. A&nbsp;ona usługiwała im.</p>
<p class="BibleIndent" id="BG-1_32"><sup>1.32</sup>&nbsp;Kiedy nastał wieczór i&nbsp;zaszło słońce, przynosili do niego wszystkich chorych oraz opętanych.</p>
<p class="BibleIndent" id="BG-1_33"><sup>1.33</sup>&nbsp;A całe miasto zgromadziło się przed drzwiami.</p>
<p class="BibleIndent" id="BG-1_34"><sup>1.34</sup>&nbsp;On zaś uzdrowił wielu cierpiących na różne choroby i&nbsp;wypędził wiele demonów, a&nbsp;nie pozwolił demonom mówić, bo go znały.</p>
<p class="BibleIndent" id="BG-1_35"><sup>1.35</sup>&nbsp;A wstawszy wczesnym rankiem, przed świtem, wyszedł i&nbsp;udał się na odludne miejsce, i&nbsp;tam się modlił.</p>
<p class="BibleIndent" id="BG-1_36"><sup>1.36</sup>&nbsp;Poszli też za nim Szymon i&nbsp;ci, którzy z&nbsp;nim byli.</p>
<p class="BibleIndent" id="BG-1_37"><sup>1.37</sup>&nbsp;A znalazłszy go, powiedzieli mu: Wszyscy cię szukają.</p>
<p class="BibleIndent" id="BG-1_38"><sup>1.38</sup>&nbsp;Wtedy im powiedział: Chodźmy do przyległych miasteczek, abym i&nbsp;tam głosił, bo po to przyszedłem.</p>
<p class="BibleIndent" id="BG-1_39"><sup>1.39</sup>&nbsp;I głosił w&nbsp;ich synagogach po całej Galilei, i&nbsp;wypędzał demony.</p>
<p class="BibleIndent" id="BG-1_40"><sup>1.40</sup>&nbsp;Wtedy przyszedł do niego trędowaty, upadł przed nim na kolana i&nbsp;prosił go: Jeśli chcesz, możesz mnie oczyścić.</p>
<p class="BibleIndent" id="BG-1_41"><sup>1.41</sup>&nbsp;A Jezus, zdjęty litością, wyciągnął rękę, dotknął go i&nbsp;powiedział do niego: Chcę, bądź oczyszczony!</p>
<p class="BibleIndent" id="BG-1_42"><sup>1.42</sup>&nbsp;Gdy Pan to powiedział, natychmiast trąd go opuścił i&nbsp;został oczyszczony.</p>
<p class="BibleIndent" id="BG-1_43"><sup>1.43</sup>&nbsp;A <i>Jezus</i> surowo mu przykazał i&nbsp;zaraz go odprawił;</p>
<p class="BibleIndent" id="BG-1_44"><sup>1.44</sup>&nbsp;Mówiąc: Uważaj, abyś nikomu nic nie mówił, ale idź, pokaż się kapłanowi i&nbsp;ofiaruj za swoje oczyszczenie to, co nakazał Mojżesz, na świadectwo dla nich.</p>
<p class="BibleIndent" id="BG-1_45"><sup>1.45</sup>&nbsp;Lecz on odszedł i&nbsp;zaczął bardzo to rozpowiadać i&nbsp;rozgłaszać, tak że Jezus nie mógł już jawnie wejść do miasta, ale przebywał na zewnątrz, w&nbsp;miejscach odludnych. A&nbsp;<i>ludzie</i> zewsząd schodzili się do niego.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 2</a></h3>
<p class="BibleIndent" id="BG-2_1"><sup>2.1</sup>&nbsp;A po kilku dniach znowu przyszedł do Kafarnaum i&nbsp;usłyszano, że jest w&nbsp;domu.</p>
<p class="BibleIndent" id="BG-2_2"><sup>2.2</sup>&nbsp;I zaraz zeszło się tak wielu <i>ludzi</i>, że nie mogli się zmieścić nawet przed drzwiami. I&nbsp;głosił im słowo <i>Boże</i>.</p>
<p class="BibleIndent" id="BG-2_3"><sup>2.3</sup>&nbsp;Wtedy przyszli do niego, niosąc sparaliżowanego, a&nbsp;niosło go czterech <i>ludzi</i>.</p>
<p class="BibleIndent" id="BG-2_4"><sup>2.4</sup>&nbsp;A gdy nie mogli do niego podejść z&nbsp;powodu tłumu, odkryli dach <i>nad</i> <i>miejscem</i>, gdzie był <i>Jezus</i>, wyłamali go i&nbsp;spuścili na dół posłanie, na którym leżał sparaliżowany.</p>
<p class="BibleIndent" id="BG-2_5"><sup>2.5</sup>&nbsp;A Jezus, widząc ich wiarę, powiedział do sparaliżowanego: Synu, twoje grzechy są ci przebaczone.</p>
<p class="BibleIndent" id="BG-2_6"><sup>2.6</sup>&nbsp;A byli tam niektórzy z&nbsp;uczonych w&nbsp;Piśmie, siedząc i&nbsp;myśląc w&nbsp;swoich sercach:</p>
<p class="BibleIndent" id="BG-2_7"><sup>2.7</sup>&nbsp;Czemu on mówi takie bluźnierstwa? Któż może przebaczać grzechy oprócz samego Boga?</p>
<p class="BibleIndent" id="BG-2_8"><sup>2.8</sup>&nbsp;A zaraz Jezus, poznawszy w&nbsp;swym duchu, że tak myśleli, powiedział do nich: Czemuż tak myślicie w&nbsp;swoich sercach?</p>
<p class="BibleIndent" id="BG-2_9"><sup>2.9</sup>&nbsp;Cóż jest łatwiej –&nbsp;powiedzieć sparaliżowanemu: Przebaczone są ci grzechy, czy powiedzieć: Wstań, weź swoje posłanie i&nbsp;chodź?</p>
<p class="BibleIndent" id="BG-2_10"><sup>2.10</sup>&nbsp;Ale żebyście wiedzieli, że Syn Człowieczy ma na ziemi moc przebaczać grzechy –&nbsp;powiedział do sparaliżowanego:</p>
<p class="BibleIndent" id="BG-2_11"><sup>2.11</sup>&nbsp;Mówię ci: Wstań, weź swoje posłanie i&nbsp;idź do domu.</p>
<p class="BibleIndent" id="BG-2_12"><sup>2.12</sup>&nbsp;A on natychmiast wstał, wziął swoje posłanie i&nbsp;wyszedł na oczach wszystkich, tak że wszyscy byli zdumieni i&nbsp;chwalili Boga, mówiąc: Nigdy nie widzieliśmy czegoś takiego.</p>
<p class="BibleIndent" id="BG-2_13"><sup>2.13</sup>&nbsp;I wyszedł znów nad morze. I&nbsp;przychodził do niego cały lud, a&nbsp;on ich nauczał.</p>
<p class="BibleIndent" id="BG-2_14"><sup>2.14</sup>&nbsp;A przechodząc, zobaczył Lewiego, <i>syna</i> Alfeusza, siedzącego w&nbsp;punkcie celnym, i&nbsp;powiedział do niego: Pójdź za mną. A&nbsp;on wstał i&nbsp;poszedł za nim.</p>
<p class="BibleIndent" id="BG-2_15"><sup>2.15</sup>&nbsp;Kiedy Jezus siedział za stołem w&nbsp;jego domu, razem z&nbsp;Jezusem i&nbsp;jego uczniami siedziało wielu celników i&nbsp;grzeszników. Było ich bowiem wielu i&nbsp;chodzili za nim.</p>
<p class="BibleIndent" id="BG-2_16"><sup>2.16</sup>&nbsp;A uczeni w&nbsp;Piśmie i&nbsp;faryzeusze, widząc, że je z&nbsp;celnikami i&nbsp;grzesznikami, mówili do jego uczniów: Cóż to <i>jest</i>, że on je i&nbsp;pije z&nbsp;celnikami i&nbsp;grzesznikami?</p>
<p class="BibleIndent" id="BG-2_17"><sup>2.17</sup>&nbsp;A Jezus, usłyszawszy to, powiedział im: Nie zdrowi, lecz chorzy potrzebują lekarza. Nie przyszedłem wzywać do pokuty sprawiedliwych, ale grzeszników.</p>
<p class="BibleIndent" id="BG-2_18"><sup>2.18</sup>&nbsp;A uczniowie Jana i&nbsp;faryzeuszy pościli. Przyszli więc i&nbsp;pytali go: Czemu uczniowie Jana i&nbsp;faryzeuszy poszczą, a&nbsp;twoi uczniowie nie poszczą?</p>
<p class="BibleIndent" id="BG-2_19"><sup>2.19</sup>&nbsp;I odpowiedział im Jezus: Czy przyjaciele oblubieńca mogą pościć, gdy jest z&nbsp;nimi oblubieniec? Dopóki mają ze sobą oblubieńca, nie mogą pościć.</p>
<p class="BibleIndent" id="BG-2_20"><sup>2.20</sup>&nbsp;Lecz przyjdą dni, gdy oblubieniec zostanie od nich zabrany, a&nbsp;wtedy, w&nbsp;tych dniach, będą pościć.</p>
<p class="BibleIndent" id="BG-2_21"><sup>2.21</sup>&nbsp;Nikt nie przyszywa łaty z&nbsp;nowego sukna do starej szaty, inaczej nowa łata ujmuje <i>nieco</i> od starej <i>szaty</i> i&nbsp;rozdarcie staje się gorsze.</p>
<p class="BibleIndent" id="BG-2_22"><sup>2.22</sup>&nbsp;Nikt też nie wlewa młodego wina do starych bukłaków, bo inaczej młode wino rozsadza bukłaki i&nbsp;wino wycieka, a&nbsp;bukłaki się psują. Lecz nowe wino należy wlewać do nowych bukłaków.</p>
<p class="BibleIndent" id="BG-2_23"><sup>2.23</sup>&nbsp;A gdy Jezus szedł w&nbsp;szabat przez zboża, jego uczniowie zaczęli po drodze zrywać kłosy.</p>
<p class="BibleIndent" id="BG-2_24"><sup>2.24</sup>&nbsp;Wtedy faryzeusze mówili do niego: Spójrz, czemu oni robią w&nbsp;szabat to, czego nie wolno <i>robić</i>?</p>
<p class="BibleIndent" id="BG-2_25"><sup>2.25</sup>&nbsp;A on im odpowiedział: Nigdy nie czytaliście, co zrobił Dawid, gdy znalazł się w&nbsp;potrzebie i&nbsp;był głodny, on i&nbsp;ci, którzy z&nbsp;nim byli?</p>
<p class="BibleIndent" id="BG-2_26"><sup>2.26</sup>&nbsp;Jak wszedł do domu Bożego za Abiatara, najwyższego kapłana, i&nbsp;jadł chleby pokładne, których nie wolno było jeść nikomu oprócz kapłanów, i&nbsp;dał również tym, którzy z&nbsp;nim byli?</p>
<p class="BibleIndent" id="BG-2_27"><sup>2.27</sup>&nbsp;Powiedział im także: Szabat został ustanowiony dla człowieka, a&nbsp;nie człowiek dla szabatu.</p>
<p class="BibleIndent" id="BG-2_28"><sup>2.28</sup>&nbsp;Dlatego Syn Człowieczy jest też Panem szabatu.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 3</a></h3>
<p class="BibleIndent" id="BG-3_1"><sup>3.1</sup>&nbsp;I wszedł znowu do synagogi. A&nbsp;był tam człowiek, który miał uschłą rękę.</p>
<p class="BibleIndent" id="BG-3_2"><sup>3.2</sup>&nbsp;I obserwowali go, czy uzdrowi go w&nbsp;szabat, aby go oskarżyć.</p>
<p class="BibleIndent" id="BG-3_3"><sup>3.3</sup>&nbsp;Wtedy powiedział do człowieka, który miał uschłą rękę: Wyjdź na środek!</p>
<p class="BibleIndent" id="BG-3_4"><sup>3.4</sup>&nbsp;A do nich powiedział: Czy wolno w&nbsp;szabat czynić dobrze czy źle? Ocalić życie czy zabić? Lecz oni milczeli.</p>
<p class="BibleIndent" id="BG-3_5"><sup>3.5</sup>&nbsp;Wtedy spojrzał po nich z&nbsp;gniewem i&nbsp;zasmucony zatwardziałością ich serca, powiedział do tego człowieka: Wyciągnij rękę! Wyciągnął, a&nbsp;jego ręka znowu stała się zdrowa jak <i>i</i> druga.</p>
<p class="BibleIndent" id="BG-3_6"><sup>3.6</sup>&nbsp;Wówczas faryzeusze wyszli i&nbsp;zaraz odbyli naradę z&nbsp;herodianami przeciwko niemu, w&nbsp;jaki sposób go zgładzić.</p>
<p class="BibleIndent" id="BG-3_7"><sup>3.7</sup>&nbsp;Jezus zaś ze swymi uczniami odszedł nad morze, a&nbsp;wielkie mnóstwo ludzi szło za nim z&nbsp;Galilei i&nbsp;Judei;</p>
<p class="BibleIndent" id="BG-3_8"><sup>3.8</sup>&nbsp;Z Jerozolimy, Idumei i&nbsp;Zajordania. Również spośród tych, którzy mieszkali w&nbsp;okolicach Tyru i&nbsp;Sydonu, przyszło do niego mnóstwo ludzi, słysząc, jak wielkie rzeczy czynił.</p>
<p class="BibleIndent" id="BG-3_9"><sup>3.9</sup>&nbsp;I nakazał swoim uczniom, aby zawsze mieli przygotowaną łódkę, ze względu na tłum, aby nie napierał na niego.</p>
<p class="BibleIndent" id="BG-3_10"><sup>3.10</sup>&nbsp;Wielu bowiem uzdrowił, tak że wszyscy, którzy mieli <i>jakieś</i> choroby, cisnęli się do niego, aby go dotknąć.</p>
<p class="BibleIndent" id="BG-3_11"><sup>3.11</sup>&nbsp;A duchy nieczyste na jego widok padały przed nim i&nbsp;wołały: Ty jesteś Synem Bożym!</p>
<p class="BibleIndent" id="BG-3_12"><sup>3.12</sup>&nbsp;Lecz on surowo im nakazywał, żeby go nie ujawniały.</p>
<p class="BibleIndent" id="BG-3_13"><sup>3.13</sup>&nbsp;Potem wszedł na górę i&nbsp;wezwał do siebie tych, których sam chciał, a&nbsp;oni przyszli do niego.</p>
<p class="BibleIndent" id="BG-3_14"><sup>3.14</sup>&nbsp;I ustanowił dwunastu, aby z&nbsp;nim byli, aby ich wysłać na głoszenie;</p>
<p class="BibleIndent" id="BG-3_15"><sup>3.15</sup>&nbsp;I aby mieli moc uzdrawiania chorób i&nbsp;wypędzania demonów.</p>
<p class="BibleIndent" id="BG-3_16"><sup>3.16</sup>&nbsp;<i>Ustanowił</i> Szymona, któremu nadał imię Piotr;</p>
<p class="BibleIndent" id="BG-3_17"><sup>3.17</sup>&nbsp;Jakuba, <i>syna</i> Zebedeusza, i&nbsp;Jana, brata Jakuba, którym nadał przydomek Boanerges, co znaczy: Synowie Gromu;</p>
<p class="BibleIndent" id="BG-3_18"><sup>3.18</sup>&nbsp;Andrzeja, Filipa, Bartłomieja, Mateusza, Tomasza, Jakuba, <i>syna</i> Alfeusza, Tadeusza, Szymona Kananejczyka;</p>
<p class="BibleIndent" id="BG-3_19"><sup>3.19</sup>&nbsp;I Judasza Iskariotę, który go wydał.</p>
<p class="BibleIndent" id="BG-3_20"><sup>3.20</sup>&nbsp;Potem przyszli do domu. I&nbsp;znowu zgromadził się tłum, tak że nie mogli nawet zjeść chleba.</p>
<p class="BibleIndent" id="BG-3_21"><sup>3.21</sup>&nbsp;A gdy jego bliscy o&nbsp;tym usłyszeli, przyszli, aby go pochwycić. Mówili bowiem: Odszedł od zmysłów.</p>
<p class="BibleIndent" id="BG-3_22"><sup>3.22</sup>&nbsp;A uczeni w&nbsp;Piśmie, którzy przyszli z&nbsp;Jerozolimy, mówili: Ma Belzebuba i&nbsp;przez władcę demonów wypędza demony.</p>
<p class="BibleIndent" id="BG-3_23"><sup>3.23</sup>&nbsp;I przywoławszy ich <i>do</i> <i>siebie</i>, mówił do nich w&nbsp;przypowieściach: Jakże szatan może wypędzać szatana?</p>
<p class="BibleIndent" id="BG-3_24"><sup>3.24</sup>&nbsp;Jeśli królestwo jest podzielone wewnętrznie, to takie królestwo nie może przetrwać.</p>
<p class="BibleIndent" id="BG-3_25"><sup>3.25</sup>&nbsp;I jeśli dom jest podzielony wewnętrznie, to taki dom nie będzie mógł przetrwać.</p>
<p class="BibleIndent" id="BG-3_26"><sup>3.26</sup>&nbsp;Jeśli <i>więc</i> szatan powstał przeciwko sobie <i>samemu</i> i&nbsp;jest podzielony, nie może przetrwać, ale to jego koniec.</p>
<p class="BibleIndent" id="BG-3_27"><sup>3.27</sup>&nbsp;Nikt nie może wejść do domu mocarza i&nbsp;zagrabić jego własności, jeśli najpierw nie zwiąże <i>tego</i> mocarza; wtedy ograbi jego dom.</p>
<p class="BibleIndent" id="BG-3_28"><sup>3.28</sup>&nbsp;Zaprawdę powiadam wam: Wszystkie grzechy i&nbsp;bluźnierstwa, którymi bluźnią synowie ludzcy, będą im przebaczone.</p>
<p class="BibleIndent" id="BG-3_29"><sup>3.29</sup>&nbsp;Kto jednak bluźni przeciwko Duchowi Świętemu, nigdy nie dostąpi przebaczenia, ale podlega <i>karze</i> wiecznego potępienia.</p>
<p class="BibleIndent" id="BG-3_30"><sup>3.30</sup>&nbsp;Bo mówili: Ma ducha nieczystego.</p>
<p class="BibleIndent" id="BG-3_31"><sup>3.31</sup>&nbsp;Wtedy przyszli jego bracia i&nbsp;matka, a&nbsp;stojąc przed domem, posłali po niego, wzywając go.</p>
<p class="BibleIndent" id="BG-3_32"><sup>3.32</sup>&nbsp;A tłum siedział wokół niego. I&nbsp;powiedzieli mu: Oto twoja matka i&nbsp;twoi bracia <i>są</i> przed domem i&nbsp;szukają cię.</p>
<p class="BibleIndent" id="BG-3_33"><sup>3.33</sup>&nbsp;Lecz on im odpowiedział: Któż jest moją matką i&nbsp;moimi braćmi?</p>
<p class="BibleIndent" id="BG-3_34"><sup>3.34</sup>&nbsp;A spojrzawszy po tych, którzy siedzieli wokół <i>niego</i>, powiedział: Oto moja matka i&nbsp;moi bracia!</p>
<p class="BibleIndent" id="BG-3_35"><sup>3.35</sup>&nbsp;Kto bowiem wypełnia wolę Boga, ten jest moim bratem, moją siostrą i&nbsp;<i>moją</i> matką.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 4</a></h3>
<p class="BibleIndent" id="BG-4_1"><sup>4.1</sup>&nbsp;I znowu zaczął nauczać nad morzem. Zgromadził się wokół niego wielki tłum, tak że wszedłszy do łodzi, siedział <i>w</i> <i>niej</i> na morzu, a&nbsp;wszyscy ludzie byli na brzegu.</p>
<p class="BibleIndent" id="BG-4_2"><sup>4.2</sup>&nbsp;A on nauczał ich wielu rzeczy w&nbsp;przypowieściach i&nbsp;mówił do nich w&nbsp;swojej nauce:</p>
<p class="BibleIndent" id="BG-4_3"><sup>4.3</sup>&nbsp;Słuchajcie! Oto siewca wyszedł siać.</p>
<p class="BibleIndent" id="BG-4_4"><sup>4.4</sup>&nbsp;A gdy siał, jedno padło przy drodze, a&nbsp;ptaki niebieskie przyleciały i&nbsp;wydziobały je.</p>
<p class="BibleIndent" id="BG-4_5"><sup>4.5</sup>&nbsp;Inne padło na <i>miejsca</i> skaliste, gdzie nie miało wiele ziemi, i&nbsp;szybko wzeszło, bo ziemia nie była głęboka.</p>
<p class="BibleIndent" id="BG-4_6"><sup>4.6</sup>&nbsp;A gdy słońce wzeszło, wypaliło je, a&nbsp;ponieważ nie miało korzenia, uschło.</p>
<p class="BibleIndent" id="BG-4_7"><sup>4.7</sup>&nbsp;Inne zaś padło między ciernie, a&nbsp;ciernie wyrosły i&nbsp;zagłuszyły je, i&nbsp;nie wydało owocu.</p>
<p class="BibleIndent" id="BG-4_8"><sup>4.8</sup>&nbsp;A inne padło na dobrą ziemię i&nbsp;wydało bujnie wschodzący i&nbsp;rosnący owoc: jedno trzydziestokrotny, inne sześćdziesięciokrotny, a&nbsp;jeszcze inne stokrotny.</p>
<p class="BibleIndent" id="BG-4_9"><sup>4.9</sup>&nbsp;I mówił im: Kto ma uszy do słuchania, niech słucha.</p>
<p class="BibleIndent" id="BG-4_10"><sup>4.10</sup>&nbsp;A gdy był sam, pytali go ci, którzy przy nim byli z&nbsp;dwunastoma, o&nbsp;tę przypowieść.</p>
<p class="BibleIndent" id="BG-4_11"><sup>4.11</sup>&nbsp;A on im odpowiedział: Wam dano poznać tajemnicę królestwa Bożego. Tym zaś, którzy są na zewnątrz, wszystko podaje się w&nbsp;przypowieściach;</p>
<p class="BibleIndent" id="BG-4_12"><sup>4.12</sup>&nbsp;Aby patrząc, patrzyli, a&nbsp;nie widzieli i&nbsp;słysząc, słyszeli, a&nbsp;nie zrozumieli, by się czasem nie nawrócili i&nbsp;nie były im przebaczone grzechy.</p>
<p class="BibleIndent" id="BG-4_13"><sup>4.13</sup>&nbsp;I powiedział do nich: Nie rozumiecie tej przypowieści? Jakże więc zrozumiecie wszystkie <i>inne</i> przypowieści?</p>
<p class="BibleIndent" id="BG-4_14"><sup>4.14</sup>&nbsp;Siewca sieje słowo.</p>
<p class="BibleIndent" id="BG-4_15"><sup>4.15</sup>&nbsp;A ci przy drodze są tymi, którym sieje się słowo, ale gdy usłyszą, zaraz przychodzi szatan i&nbsp;wybiera słowo zasiane w&nbsp;ich sercach.</p>
<p class="BibleIndent" id="BG-4_16"><sup>4.16</sup>&nbsp;Podobnie ci, którzy zostali posiani na miejscach skalistych, są tymi, którzy, gdy usłyszą słowo, natychmiast je z&nbsp;radością przyjmują;</p>
<p class="BibleIndent" id="BG-4_17"><sup>4.17</sup>&nbsp;Jednak nie mają w&nbsp;sobie korzenia, lecz trwają do czasu. Potem, gdy przychodzi ucisk albo prześladowanie z&nbsp;powodu słowa, zaraz się gorszą.</p>
<p class="BibleIndent" id="BG-4_18"><sup>4.18</sup>&nbsp;A ci, którzy zostali posiani między cierniami, są tymi, którzy słuchają słowa;</p>
<p class="BibleIndent" id="BG-4_19"><sup>4.19</sup>&nbsp;Lecz troski tego świata, ułuda bogactwa i&nbsp;żądze innych rzeczy wchodzą i&nbsp;zagłuszają słowo, i&nbsp;staje się bezowocne.</p>
<p class="BibleIndent" id="BG-4_20"><sup>4.20</sup>&nbsp;Ci zaś, którzy zostali posiani na dobrej ziemi, są tymi, którzy słuchają słowa, przyjmują <i>je</i> i&nbsp;przynoszą owoc: jedni trzydziestokrotny, inni sześćdziesięciokrotny, a&nbsp;jeszcze inni stokrotny.</p>
<p class="BibleIndent" id="BG-4_21"><sup>4.21</sup>&nbsp;Ponadto mówił im: Czy przynosi się świecę, aby wstawić ją pod naczynie albo pod łóżko? Czy <i>nie</i> <i>po</i> <i>to</i>, aby ją postawić na świeczniku?</p>
<p class="BibleIndent" id="BG-4_22"><sup>4.22</sup>&nbsp;Nie ma bowiem nic tajemnego, co by nie miało być ujawnione ani nic ukrytego, co by nie miało wyjść na jaw.</p>
<p class="BibleIndent" id="BG-4_23"><sup>4.23</sup>&nbsp;Jeśli ktoś ma uszy do słuchania, niech słucha.</p>
<p class="BibleIndent" id="BG-4_24"><sup>4.24</sup>&nbsp;I powiedział do nich: Uważajcie na to, czego słuchacie. Jaką miarą mierzycie, <i>taką</i> będzie wam odmierzone, a&nbsp;wam, którzy słuchacie, zostanie <i>jeszcze</i> dodane.</p>
<p class="BibleIndent" id="BG-4_25"><sup>4.25</sup>&nbsp;Kto bowiem ma, będzie mu dodane, a&nbsp;kto nie ma, zostanie mu zabrane nawet to, co ma.</p>
<p class="BibleIndent" id="BG-4_26"><sup>4.26</sup>&nbsp;I mówił: Z&nbsp;królestwem Bożym jest tak, jak gdyby człowiek wrzucił ziarno w&nbsp;ziemię.</p>
<p class="BibleIndent" id="BG-4_27"><sup>4.27</sup>&nbsp;Czy śpi, czy wstaje, we dnie i&nbsp;w&nbsp;nocy, ziarno wschodzi i&nbsp;rośnie, a&nbsp;on nie wie <i>jak</i>.</p>
<p class="BibleIndent" id="BG-4_28"><sup>4.28</sup>&nbsp;Bo ziemia sama z&nbsp;siebie wydaje plon, najpierw źdźbło, potem kłos, a&nbsp;potem pełne ziarno w&nbsp;kłosie.</p>
<p class="BibleIndent" id="BG-4_29"><sup>4.29</sup>&nbsp;A gdy plon dojrzeje, <i>on</i> zaraz zapuszcza sierp, bo nadeszło żniwo.</p>
<p class="BibleIndent" id="BG-4_30"><sup>4.30</sup>&nbsp;Powiedział jeszcze: Do czego przyrównamy królestwo Boże albo jaką przypowieścią je wyrazimy?</p>
<p class="BibleIndent" id="BG-4_31"><sup>4.31</sup>&nbsp;Jest jak ziarno gorczycy, które, gdy zostaje wsiane w&nbsp;ziemię, jest najmniejsze ze wszystkich nasion na ziemi.</p>
<p class="BibleIndent" id="BG-4_32"><sup>4.32</sup>&nbsp;Lecz wsiane wyrasta i&nbsp;staje się większe od wszystkich jarzyn, i&nbsp;wypuszcza wielkie gałęzie, tak że ptaki niebieskie mogą się gnieździć w&nbsp;jego cieniu.</p>
<p class="BibleIndent" id="BG-4_33"><sup>4.33</sup>&nbsp;I w&nbsp;wielu takich przypowieściach mówił im słowo, stosownie do tego, jak mogli słuchać.</p>
<p class="BibleIndent" id="BG-4_34"><sup>4.34</sup>&nbsp;A bez przypowieści nie mówił do nich. Na osobności zaś wykładał wszystko swoim uczniom.</p>
<p class="BibleIndent" id="BG-4_35"><sup>4.35</sup>&nbsp;Tego samego dnia, gdy nastał wieczór, powiedział do nich: Przeprawmy się na drugą stronę.</p>
<p class="BibleIndent" id="BG-4_36"><sup>4.36</sup>&nbsp;A gdy odprawili tłum, wzięli go ze sobą, tak jak był w&nbsp;łodzi. Towarzyszyły mu też inne łódki.</p>
<p class="BibleIndent" id="BG-4_37"><sup>4.37</sup>&nbsp;Wtedy zerwał się gwałtowny wicher i&nbsp;fale uderzały w&nbsp;łódź, tak że już się napełniała.</p>
<p class="BibleIndent" id="BG-4_38"><sup>4.38</sup>&nbsp;A on spał w&nbsp;tyle łodzi na wezgłowiu. Obudzili go więc i&nbsp;mówili do niego: Nauczycielu, nie obchodzi cię, że giniemy?</p>
<p class="BibleIndent" id="BG-4_39"><sup>4.39</sup>&nbsp;Wówczas wstał, zgromił wiatr i&nbsp;powiedział do morza: Milcz i&nbsp;uspokój się! I&nbsp;ustał wiatr, i&nbsp;nastała wielka cisza.</p>
<p class="BibleIndent" id="BG-4_40"><sup>4.40</sup>&nbsp;Wtedy powiedział do nich: Czemu się tak boicie? Jak <i>to</i> <i>jest</i>, <i>że</i> nie macie wiary?</p>
<p class="BibleIndent" id="BG-4_41"><sup>4.41</sup>&nbsp;I ogarnął ich wielki strach, i&nbsp;mówili jeden do drugiego: Kim on jest, że nawet wiatr i&nbsp;morze są mu posłuszne?</p>
<h3 class="sigil_not_in_toc"><a href="../Text/PL-41.xhtml">Ewangelia Marka 5</a></h3>
<p class="BibleIndent" id="BG-5_1"><sup>5.1</sup>&nbsp;I przeprawili się za morze do krainy Gadareńczyków.</p>
<p class="BibleIndent" id="BG-5_2"><sup>5.2</sup>&nbsp;A gdy on wyszedł z&nbsp;łodzi, zaraz wybiegł mu <i>naprzeciw</i> z&nbsp;grobowców człowiek mający ducha nieczystego.</p>
<p class="BibleIndent" id="BG-5_3"><sup>5.3</sup>&nbsp;Mieszkał on w&nbsp;grobowcach i&nbsp;nawet łańcuchami nikt nie mógł go związać.</p>
<p class="BibleIndent" id="BG-5_4"><sup>5.4</sup>&nbsp;Często bowiem był wiązany pętami i&nbsp;łańcuchami, ale rwał łańcuchy i&nbsp;kruszył pęta, i&nbsp;nikt nie mógł go poskromić.</p>
<p class="BibleIndent" id="BG-5_5"><sup>5.5</sup>&nbsp;A zawsze, we dnie i&nbsp;w&nbsp;nocy, przebywał w&nbsp;górach i&nbsp;grobowcach, krzycząc i&nbsp;tłukąc siebie kamieniami.</p>
<p class="BibleIndent" id="BG-5_6"><sup>5.6</sup>&nbsp;Gdy więc zobaczył Jezusa z&nbsp;daleka, przybiegł i&nbsp;oddał mu pokłon;</p>
<p class="BibleIndent" id="BG-5_7"><sup>5.7</sup>&nbsp;A wołając donośnym głosem, powiedział: Cóż mam z&nbsp;tobą, Jezusie, Synu Boga najwyższego? Zaklinam cię na Boga, abyś mnie nie dręczył.</p>
<p class="BibleIndent" id="BG-5_8"><sup>5.8</sup>&nbsp;Powiedział mu bowiem: Wyjdź, duchu nieczysty, z&nbsp;tego człowieka!</p>
<p class="BibleIndent" id="BG-5_9"><sup>5.9</sup>&nbsp;I zapytał go: Jak ci na imię? A&nbsp;on odpowiedział: Na imię mi Legion, bo jest nas wielu.</p>
<p class="BibleIndent" id="BG-5_10"><sup>5.10</sup>&nbsp;I prosił go bardzo, aby nie wyganiał ich z&nbsp;tej krainy.</p>
<p class="BibleIndent" id="BG-5_11"><sup>5.11</sup>&nbsp;A pasło się tam w&nbsp;pobliżu góry wielkie stado świń.</p>
<p class="BibleIndent" id="BG-5_12"><sup>5.12</sup>&nbsp;I wszystkie te demony prosiły go: Poślij nas w&nbsp;te świnie, abyśmy <i>mogły</i> w&nbsp;nie wejść.</p>
<p class="BibleIndent" id="BG-5_13"><sup>5.13</sup>&nbsp;I Jezus zaraz im pozwolił. A&nbsp;duchy nieczyste, wyszedłszy, weszły w&nbsp;świnie. Wtedy stado, liczące około dwóch tysięcy, ruszyło pędem po urwisku do morza i&nbsp;utonęło w&nbsp;nim.</p>
<p class="BibleIndent" id="BG-5_14"><sup>5.14</sup>&nbsp;Ci zaś, którzy paśli świnie, uciekli i&nbsp;opowiedzieli <i>o</i> <i>tym</i> w&nbsp;mieście i&nbsp;we wsiach. I&nbsp;wyszli <i>ludzie</i>, aby zobaczyć, co się stało.</p>
<p class="BibleIndent" id="BG-5_15"><sup>5.15</sup>&nbsp;Przyszli więc do Jezusa i&nbsp;zobaczyli tego, który był opętany, w&nbsp;którym był legion <i>demonów</i>, jak siedział ubrany i&nbsp;przy zdrowych zmysłach. I&nbsp;bali się.</p>
<p class="BibleIndent" id="BG-5_16"><sup>5.16</sup>&nbsp;A ci, którzy to widzieli, opowiedzieli im, co się stało z&nbsp;opętanym, a&nbsp;<i>także</i> o&nbsp;świniach.</p>
<p class="BibleIndent" id="BG-5_17"><sup>5.17</sup>&nbsp;Wtedy zaczęli go prosić, aby odszedł z&nbsp;ich granic.</p>
<p class="BibleIndent" id="BG-5_18"><sup>5.18</sup>&nbsp;A gdy wsiadł do łodzi, prosił go ten, który był opętany, aby <i>mógł</i> przy nim zostać.</p>
<p class="BibleIndent" id="BG-5_19"><sup>5.19</sup>&nbsp;Lecz Jezus mu nie pozwolił, ale powiedział: Idź do domu, do swoich, i&nbsp;opowiedz im, jak wielkie rzeczy Pan ci uczynił i&nbsp;jak się nad tobą zmiłował.</p>
<p class="BibleIndent" id="BG-5_20"><sup>5.20</sup>&nbsp;Odszedł więc i&nbsp;zaczął w&nbsp;Dekapolu opowiadać, jak wielkie rzeczy Jezus mu uczynił. I&nbsp;wszyscy się dziwili.</p>
<p class="BibleIndent" id="BG-5_21"><sup>5.21</sup>&nbsp;A gdy Jezus przeprawił się z&nbsp;powrotem w&nbsp;łodzi na drugą stronę, zebrało się wokół niego mnóstwo ludzi. A&nbsp;<i>on</i> był nad morzem.</p>
<p class="BibleIndent" id="BG-5_22"><sup>5.22</sup>&nbsp;Wtedy przyszedł jeden z&nbsp;przełożonych synagogi, imieniem Jair, a&nbsp;gdy go zobaczył, padł mu do nóg.</p>
<p class="BibleIndent" id="BG-5_23"><sup>5.23</sup>&nbsp;I prosił go usilnie: Moja córeczka umiera. Przyjdź, połóż na nią ręce, aby została uzdrowiona, a&nbsp;będzie żyła.</p>
<p class="BibleIndent" id="BG-5_24"><sup>5.24</sup>&nbsp;I poszedł z&nbsp;nim. Szło zaś za nim mnóstwo ludzi, którzy na niego napierali.</p>
<p class="BibleIndent" id="BG-5_25"><sup>5.25</sup>&nbsp;Wtedy pewna kobieta, która od dwunastu lat cierpiała na upływ krwi;</p>
<p class="BibleIndent" id="BG-5_26"><sup>5.26</sup>&nbsp;I wiele wycierpiała od licznych lekarzy, i&nbsp;wydała wszystko, co miała, a&nbsp;nic jej nie pomogło, przeciwnie, pogarszało jej się;</p>
<p class="BibleIndent" id="BG-5_27"><sup>5.27</sup>&nbsp;Usłyszawszy o&nbsp;Jezusie, podeszła w&nbsp;tłumie od tyłu i&nbsp;dotknęła jego szaty.</p>
<p class="BibleIndent" id="BG-5_28"><sup>5.28</sup>&nbsp;Mówiła bowiem: Jeśli dotknę choćby jego szaty, będę zdrowa.</p>
<p class="BibleIndent" id="BG-5_29"><sup>5.29</sup>&nbsp;I natychmiast ustał jej upływ krwi, i&nbsp;poczuła w&nbsp;ciele, że została uzdrowiona ze swojej choroby.</p>
<p class="BibleIndent" id="BG-5_30"><sup>5.30</sup>&nbsp;A Jezus od razu poznał, że wyszła z&nbsp;niego moc, odwrócił się do tłumu i&nbsp;zapytał: Kto dotknął moich szat?</p>
<p class="BibleIndent" id="BG-5_31"><sup>5.31</sup>&nbsp;Odpowiedzieli mu jego uczniowie: Widzisz, że tłum na ciebie napiera, a&nbsp;pytasz: Kto mnie dotknął?</p>
<p class="BibleIndent" id="BG-5_32"><sup>5.32</sup>&nbsp;I spojrzał wokoło, aby zobaczyć tę, która to uczyniła.</p>
<p class="BibleIndent" id="BG-5_33"><sup>5.33</sup>&nbsp;Wtedy kobieta ze strachem i&nbsp;z&nbsp;drżeniem, wiedząc, co się z&nbsp;nią stało, podeszła, upadła przed nim i&nbsp;wyznała mu całą prawdę.</p>
<p class="BibleIndent" id="BG-5_34"><sup>5.34</sup>&nbsp;A on powiedział do niej: Córko, twoja wiara cię uzdrowiła, idź w&nbsp;pokoju i&nbsp;bądź uzdrowiona ze swojej choroby.</p>
<p class="BibleIndent" id="BG-5_35"><sup>5.35</sup>&nbsp;A gdy jeszcze mówił, przyszli ludzie od przełożonego synagogi i&nbsp;powiedzieli: Twoja córka umarła. Czemu jeszcze trudzisz Nauczyciela?</p>
<p class="BibleIndent" id="BG-5_36"><sup>5.36</sup>&nbsp;Ale Jezus, gdy tylko usłyszał, co mówili, powiedział do przełożonego synagogi: Nie bój się, tylko wierz!</p>
<p class="BibleIndent" id="BG-5_37"><sup>5.37</sup>&nbsp;I nie pozwolił iść za sobą nikomu oprócz Piotra, Jakuba i&nbsp;Jana, brata Jakuba.</p>
<p class="BibleIndent" id="BG-5_38"><sup>5.38</sup>&nbsp;A gdy przyszedł do domu przełożonego synagogi, zobaczył <i>tam</i> zamieszanie oraz płaczących i&nbsp;bardzo zawodzących.</p>
<p class="BibleIndent" id="BG-5_39"><sup>5.39</sup>&nbsp;Wszedłszy więc, powiedział do nich: Dlaczego robicie zamieszanie i&nbsp;płaczecie? Dziewczynka nie umarła, tylko śpi.</p>
<p class="BibleIndent" id="BG-5_40"><sup>5.40</sup>&nbsp;I naśmiewali się z&nbsp;niego. Ale on wyrzucił wszystkich, wziął ze sobą ojca i&nbsp;matkę dziewczynki oraz tych, którzy przy nim byli, i&nbsp;wszedł tam, gdzie leżała dziewczynka.</p>
<p class="BibleIndent" id="BG-5_41"><sup>5.41</sup>&nbsp;Ujął dziewczynkę za rękę i&nbsp;powiedział do niej: Talitha kumi! –&nbsp;co się tłumaczy: Dziewczynko, mówię ci, wstań!</p>
<p class="BibleIndent" id="BG-5_42"><sup>5.42</sup>&nbsp;I natychmiast dziewczynka wstała i&nbsp;chodziła, miała bowiem dwanaście lat. I&nbsp;ogarnęło ich wielkie zdumienie.</p>
<p class="BibleIndent" id="BG-5_43"><sup>5.43</sup>&nbsp;Wtedy przykazał im surowo, aby nikt się o&nbsp;tym nie dowiedział, i&nbsp;polecił, aby dano jej jeść.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 6</a></h3>
<p class="BibleIndent" id="BG-6_1"><sup>6.1</sup>&nbsp;I wyszedłszy stamtąd, przyszedł w&nbsp;swoje rodzinne strony, a&nbsp;szli za nim jego uczniowie.</p>
<p class="BibleIndent" id="BG-6_2"><sup>6.2</sup>&nbsp;A gdy nadszedł szabat, zaczął nauczać w&nbsp;synagodze. Wielu zaś, słuchając <i>go</i>, zdumiewało się i&nbsp;pytało: Skąd on ma to wszystko? I&nbsp;co to za mądrość, która jest mu dana, że nawet takie cuda dzieją się przez jego ręce?</p>
<p class="BibleIndent" id="BG-6_3"><sup>6.3</sup>&nbsp;Czy to nie jest cieśla, syn Marii, a&nbsp;brat Jakuba, Józefa, Judy i&nbsp;Szymona? Czyż nie ma tu wśród nas także jego sióstr? I&nbsp;gorszyli się z&nbsp;jego powodu.</p>
<p class="BibleIndent" id="BG-6_4"><sup>6.4</sup>&nbsp;Ale Jezus powiedział do nich: <i>Nigdzie</i> nie jest prorok bez czci, tylko w&nbsp;swojej ojczyźnie, wśród <i>swoich</i> krewnych i&nbsp;w&nbsp;swoim domu.</p>
<p class="BibleIndent" id="BG-6_5"><sup>6.5</sup>&nbsp;I nie mógł tam uczynić żadnego cudu oprócz <i>tego</i>, że uzdrowił niektórych chorych, kładąc na nich ręce.</p>
<p class="BibleIndent" id="BG-6_6"><sup>6.6</sup>&nbsp;I dziwił się ich niedowiarstwu. Potem obchodził okoliczne wioski, nauczając.</p>
<p class="BibleIndent" id="BG-6_7"><sup>6.7</sup>&nbsp;Wtedy, przywoławszy do siebie dwunastu, zaczął ich rozsyłać po dwóch. Dał im też moc nad duchami nieczystymi.</p>
<p class="BibleIndent" id="BG-6_8"><sup>6.8</sup>&nbsp;I nakazał im, aby oprócz laski nie brali na drogę niczego: ani torby, ani chleba, ani pieniędzy w&nbsp;trzosie;</p>
<p class="BibleIndent" id="BG-6_9"><sup>6.9</sup>&nbsp;Lecz żeby założyli sandały i&nbsp;nie wkładali dwóch szat.</p>
<p class="BibleIndent" id="BG-6_10"><sup>6.10</sup>&nbsp;Potem mówił do nich: Gdziekolwiek wejdziecie do <i>jakiegoś</i> domu, zostańcie tam, dopóki stamtąd nie odejdziecie.</p>
<p class="BibleIndent" id="BG-6_11"><sup>6.11</sup>&nbsp;A jeśli was ktoś nie przyjmie i&nbsp;nie usłucha, wyszedłszy stamtąd, strząśnijcie pył z&nbsp;waszych nóg na świadectwo <i>przeciwko</i> nim. Zaprawdę powiadam wam: Lżej będzie Sodomie i&nbsp;Gomorze w&nbsp;dzień sądu niż temu miastu.</p>
<p class="BibleIndent" id="BG-6_12"><sup>6.12</sup>&nbsp;Wtedy wyszli i&nbsp;głosili, że <i>ludzie</i> <i>powinni</i> pokutować.</p>
<p class="BibleIndent" id="BG-6_13"><sup>6.13</sup>&nbsp;I wypędzali wiele demonów, i&nbsp;wielu chorych namaszczali olejkiem, i&nbsp;uzdrawiali.</p>
<p class="BibleIndent" id="BG-6_14"><sup>6.14</sup>&nbsp;I usłyszał o&nbsp;nim król Herod (bo jego imię się rozsławiło), i&nbsp;powiedział: Jan Chrzciciel zmartwychwstał, dlatego cuda dokonują się przez niego.</p>
<p class="BibleIndent" id="BG-6_15"><sup>6.15</sup>&nbsp;<i>A</i> inni mówili: To Eliasz; jeszcze inni mówili: To prorok albo <i>ktoś</i> jak jeden z&nbsp;proroków.</p>
<p class="BibleIndent" id="BG-6_16"><sup>6.16</sup>&nbsp;Gdy Herod o&nbsp;tym usłyszał, powiedział: To Jan, którego ściąłem. On zmartwychwstał.</p>
<p class="BibleIndent" id="BG-6_17"><sup>6.17</sup>&nbsp;Sam Herod bowiem kazał schwytać Jana i&nbsp;wtrącić go do więzienia z&nbsp;powodu Herodiady, żony swego brata Filipa, gdyż pojął ją za żonę.</p>
<p class="BibleIndent" id="BG-6_18"><sup>6.18</sup>&nbsp;Bo Jan mówił Herodowi: Nie wolno ci mieć żony swego brata.</p>
<p class="BibleIndent" id="BG-6_19"><sup>6.19</sup>&nbsp;A Herodiada zawzięła się na niego i&nbsp;chciała go zabić, ale nie mogła.</p>
<p class="BibleIndent" id="BG-6_20"><sup>6.20</sup>&nbsp;Herod bowiem obawiał się Jana, wiedząc, że jest człowiekiem sprawiedliwym i&nbsp;świętym, i&nbsp;miał wzgląd na niego, a&nbsp;słuchając go, wiele czynił; i&nbsp;chętnie go słuchał.</p>
<p class="BibleIndent" id="BG-6_21"><sup>6.21</sup>&nbsp;A gdy nadeszła odpowiednia chwila, Herod, obchodząc dzień swoich urodzin, wyprawił ucztę dla swoich dostojników, dowódców wojskowych i&nbsp;znakomitości z&nbsp;Galilei.</p>
<p class="BibleIndent" id="BG-6_22"><sup>6.22</sup>&nbsp;Kiedy córka tej Herodiady weszła i&nbsp;tańczyła, spodobała się Herodowi i&nbsp;współbiesiadnikom. <i>Wtedy</i> król powiedział do dziewczyny: Proś mnie, o&nbsp;co chcesz, a&nbsp;dam ci.</p>
<p class="BibleIndent" id="BG-6_23"><sup>6.23</sup>&nbsp;I przysiągł jej: O&nbsp;cokolwiek mnie poprosisz, dam ci, aż do połowy mego królestwa.</p>
<p class="BibleIndent" id="BG-6_24"><sup>6.24</sup>&nbsp;Ona więc wyszła i&nbsp;zapytała swoją matkę: O&nbsp;co mam prosić? A&nbsp;ta odpowiedziała: O&nbsp;głowę Jana Chrzciciela.</p>
<p class="BibleIndent" id="BG-6_25"><sup>6.25</sup>&nbsp;Natychmiast też weszła z&nbsp;pośpiechem do króla i&nbsp;prosiła: Chcę, żebyś mi zaraz dał na misie głowę Jana Chrzciciela.</p>
<p class="BibleIndent" id="BG-6_26"><sup>6.26</sup>&nbsp;I zasmucił się król bardzo, jednak ze względu na przysięgę i&nbsp;współbiesiadników nie chciał jej odmówić.</p>
<p class="BibleIndent" id="BG-6_27"><sup>6.27</sup>&nbsp;Król natychmiast posłał kata i&nbsp;rozkazał przynieść jego głowę. A&nbsp;ten, poszedłszy, ściął go w&nbsp;więzieniu.</p>
<p class="BibleIndent" id="BG-6_28"><sup>6.28</sup>&nbsp;Potem przyniósł na misie jego głowę i&nbsp;dał ją dziewczynie, a&nbsp;dziewczyna dała ją swojej matce.</p>
<p class="BibleIndent" id="BG-6_29"><sup>6.29</sup>&nbsp;Gdy usłyszeli o&nbsp;tym jego uczniowie, przyszli, zabrali jego ciało i&nbsp;złożyli w&nbsp;grobie.</p>
<p class="BibleIndent" id="BG-6_30"><sup>6.30</sup>&nbsp;A apostołowie zebrali się u&nbsp;Jezusa i&nbsp;opowiedzieli mu wszystko, co czynili i&nbsp;czego nauczali.</p>
<p class="BibleIndent" id="BG-6_31"><sup>6.31</sup>&nbsp;I powiedział do nich: Pójdźcie wy na odludne miejsce i&nbsp;odpocznijcie trochę. Wielu bowiem przychodziło i&nbsp;odchodziło, tak że nie mieli wolnego czasu, żeby zjeść.</p>
<p class="BibleIndent" id="BG-6_32"><sup>6.32</sup>&nbsp;I odpłynęli w&nbsp;łodzi na odludne miejsce, <i>żeby</i> <i>być</i> na osobności.</p>
<p class="BibleIndent" id="BG-6_33"><sup>6.33</sup>&nbsp;A ludzie widzieli, że odpływają. Wielu go poznało i&nbsp;zbiegli się tam pieszo ze wszystkich miast, wyprzedzili ich i&nbsp;zgromadzili się przy nim.</p>
<p class="BibleIndent" id="BG-6_34"><sup>6.34</sup>&nbsp;Kiedy Jezus wyszedł, zobaczył mnóstwo ludzi i&nbsp;ulitował się nad nimi, bo byli jak owce niemające pasterza. I&nbsp;zaczął nauczać ich wielu rzeczy.</p>
<p class="BibleIndent" id="BG-6_35"><sup>6.35</sup>&nbsp;A gdy było już późno, jego uczniowie podeszli do niego i&nbsp;powiedzieli: Miejsce to jest puste, a&nbsp;pora już późna.</p>
<p class="BibleIndent" id="BG-6_36"><sup>6.36</sup>&nbsp;Odpraw ich, aby poszli do okolicznych osad i&nbsp;wsi i&nbsp;kupili sobie chleba, bo nie mają co jeść.</p>
<p class="BibleIndent" id="BG-6_37"><sup>6.37</sup>&nbsp;Lecz on im odpowiedział: Wy dajcie im jeść. Zapytali go więc: Czy mamy pójść i&nbsp;za dwieście groszy kupić chleba, i&nbsp;dać im jeść?</p>
<p class="BibleIndent" id="BG-6_38"><sup>6.38</sup>&nbsp;A on im powiedział: Ile macie chleba? Idźcie i&nbsp;zobaczcie. A&nbsp;oni, dowiedziawszy się, powiedzieli: Pięć i&nbsp;dwie ryby.</p>
<p class="BibleIndent" id="BG-6_39"><sup>6.39</sup>&nbsp;Wtedy kazał im posadzić wszystkich w&nbsp;grupach na zielonej trawie.</p>
<p class="BibleIndent" id="BG-6_40"><sup>6.40</sup>&nbsp;I usiedli w&nbsp;grupach, po stu i&nbsp;po pięćdziesięciu.</p>
<p class="BibleIndent" id="BG-6_41"><sup>6.41</sup>&nbsp;A wziąwszy te pięć chlebów i&nbsp;dwie ryby, spojrzał w&nbsp;niebo i&nbsp;pobłogosławił. I&nbsp;połamał te chleby i&nbsp;dawał swoim uczniom, aby kładli przed nimi. Także te dwie ryby rozdzielił między wszystkich.</p>
<p class="BibleIndent" id="BG-6_42"><sup>6.42</sup>&nbsp;I jedli wszyscy do syta.</p>
<p class="BibleIndent" id="BG-6_43"><sup>6.43</sup>&nbsp;I zebrali dwanaście pełnych koszy kawałków i&nbsp;<i>resztek</i> z&nbsp;ryb.</p>
<p class="BibleIndent" id="BG-6_44"><sup>6.44</sup>&nbsp;A tych, którzy jedli chleby, było około pięciu tysięcy mężczyzn.</p>
<p class="BibleIndent" id="BG-6_45"><sup>6.45</sup>&nbsp;I zaraz przymusił swoich uczniów, aby wsiedli do łodzi i&nbsp;popłynęli przed nim na drugi brzeg w&nbsp;kierunku Betsaidy, a&nbsp;on tymczasem odprawi ludzi.</p>
<p class="BibleIndent" id="BG-6_46"><sup>6.46</sup>&nbsp;A gdy ich odprawił, odszedł na górę, aby się modlić.</p>
<p class="BibleIndent" id="BG-6_47"><sup>6.47</sup>&nbsp;Kiedy nastał wieczór, łódź znajdowała się na środku morza, a&nbsp;on <i>był</i> sam na lądzie.</p>
<p class="BibleIndent" id="BG-6_48"><sup>6.48</sup>&nbsp;I widział, że są zmęczeni wiosłowaniem, bo wiatr mieli przeciwny. I&nbsp;tak około czwartej straży nocnej przyszedł do nich, idąc po morzu, i&nbsp;chciał ich wyminąć.</p>
<p class="BibleIndent" id="BG-6_49"><sup>6.49</sup>&nbsp;Ale oni, ujrzawszy go chodzącego po morzu, myśleli, że to zjawa, i&nbsp;krzyknęli.</p>
<p class="BibleIndent" id="BG-6_50"><sup>6.50</sup>&nbsp;Wszyscy bowiem go widzieli i&nbsp;przestraszyli się. Ale on zaraz przemówił do nich tymi słowami: Ufajcie, to ja jestem! Nie bójcie się!</p>
<p class="BibleIndent" id="BG-6_51"><sup>6.51</sup>&nbsp;I wszedł do nich do łodzi, i&nbsp;uciszył się wiatr. A&nbsp;oni się bardzo zdumiewali i&nbsp;dziwili.</p>
<p class="BibleIndent" id="BG-6_52"><sup>6.52</sup>&nbsp;Nie zrozumieli bowiem <i>cudu</i> z&nbsp;chlebami, gdyż ich serce było odrętwiałe.</p>
<p class="BibleIndent" id="BG-6_53"><sup>6.53</sup>&nbsp;A przeprawiwszy się, przypłynęli do ziemi Genezaret i&nbsp;przybili <i>do</i> <i>brzegu</i>.</p>
<p class="BibleIndent" id="BG-6_54"><sup>6.54</sup>&nbsp;A gdy wyszli z&nbsp;łodzi, <i>ludzie</i> zaraz go poznali;</p>
<p class="BibleIndent" id="BG-6_55"><sup>6.55</sup>&nbsp;Rozbiegli się po całej tej okolicy i&nbsp;zaczęli przynosić na posłaniach chorych tam, gdzie, jak słyszeli, przebywa.</p>
<p class="BibleIndent" id="BG-6_56"><sup>6.56</sup>&nbsp;A gdziekolwiek wszedł, do wsi, miast czy osad, kładli chorych na ulicach i&nbsp;prosili go, aby <i>mogli</i> dotknąć choćby brzegu jego szaty. A&nbsp;wszyscy, którzy go dotknęli, zostali uzdrowieni.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 7</a></h3>
<p class="BibleIndent" id="BG-7_1"><sup>7.1</sup>&nbsp;Wtedy zgromadzili się wokół niego faryzeusze i&nbsp;pewni uczeni w&nbsp;Piśmie, którzy przybyli z&nbsp;Jerozolimy.</p>
<p class="BibleIndent" id="BG-7_2"><sup>7.2</sup>&nbsp;A gdy zobaczyli, że niektórzy z&nbsp;jego uczniów jedzą chleb nieczystymi, to znaczy nieumytymi rękami, ganili to.</p>
<p class="BibleIndent" id="BG-7_3"><sup>7.3</sup>&nbsp;Faryzeusze bowiem i&nbsp;wszyscy Żydzi, trzymając się tradycji starszych, nie jedzą, jeśli dokładnie nie umyją rąk.</p>
<p class="BibleIndent" id="BG-7_4"><sup>7.4</sup>&nbsp;I <i>po</i> <i>powrocie</i> z&nbsp;rynku nie jedzą, jeśli się nie umyją. Jest jeszcze wiele innych zwyczajów, które przyjęli po to, by je zachowywać, <i>jak</i> obmywanie kubków, dzbanów, naczyń miedzianych i&nbsp;stołów.</p>
<p class="BibleIndent" id="BG-7_5"><sup>7.5</sup>&nbsp;Zapytali go więc faryzeusze i&nbsp;uczeni w&nbsp;Piśmie: Dlaczego twoi uczniowie nie postępują według tradycji starszych, lecz jedzą chleb nieumytymi rękami?</p>
<p class="BibleIndent" id="BG-7_6"><sup>7.6</sup>&nbsp;Wtedy on im odpowiedział: Dobrze Izajasz prorokował o&nbsp;was, obłudnikach, jak jest napisane: Ten lud czci mnie wargami, ale ich serce daleko jest ode mnie.</p>
<p class="BibleIndent" id="BG-7_7"><sup>7.7</sup>&nbsp;Lecz na próżno mnie czczą, ucząc nauk, które są nakazami ludzkimi.</p>
<p class="BibleIndent" id="BG-7_8"><sup>7.8</sup>&nbsp;<i>Wy</i> bowiem, opuściwszy przykazania Boże, trzymacie się tradycji ludzkiej, obmywania dzbanków i&nbsp;kubków. I&nbsp;wiele innych tym podobnych rzeczy czynicie.</p>
<p class="BibleIndent" id="BG-7_9"><sup>7.9</sup>&nbsp;Mówił im też: Całkowicie znosicie przykazanie Boże, aby zachować swoją tradycję.</p>
<p class="BibleIndent" id="BG-7_10"><sup>7.10</sup>&nbsp;Mojżesz bowiem powiedział: Czcij swego ojca i&nbsp;swoją matkę, oraz: Kto złorzeczy ojcu albo matce, niech poniesie śmierć.</p>
<p class="BibleIndent" id="BG-7_11"><sup>7.11</sup>&nbsp;Ale wy mówicie: Jeśli człowiek powie ojcu albo matce: To, co powinieneś otrzymać ode mnie jako pomoc, to Korban, to znaczy dar <i>przeznaczony</i> <i>na</i> <i>ofiarę</i> –&nbsp;<i>będzie</i> <i>bez</i> <i>winy</i>.</p>
<p class="BibleIndent" id="BG-7_12"><sup>7.12</sup>&nbsp;I nie pozwalacie mu nic więcej uczynić dla swego ojca albo matki;</p>
<p class="BibleIndent" id="BG-7_13"><sup>7.13</sup>&nbsp;Wniwecz obracając słowo Boże przez waszą tradycję, którą przekazaliście. I&nbsp;wiele innych tym podobnych rzeczy czynicie.</p>
<p class="BibleIndent" id="BG-7_14"><sup>7.14</sup>&nbsp;A zwoławszy wszystkich ludzi, mówił do nich: Słuchajcie mnie wszyscy i&nbsp;zrozumiejcie.</p>
<p class="BibleIndent" id="BG-7_15"><sup>7.15</sup>&nbsp;Nie ma nic z&nbsp;zewnątrz, co wchodząc w&nbsp;człowieka, mogłoby go skalać, ale to, co z&nbsp;niego wychodzi, to kala człowieka.</p>
<p class="BibleIndent" id="BG-7_16"><sup>7.16</sup>&nbsp;Jeśli ktoś ma uszy do słuchania, niech słucha.</p>
<p class="BibleIndent" id="BG-7_17"><sup>7.17</sup>&nbsp;A gdy <i>oddalił</i> <i>się</i> od ludzi i&nbsp;wszedł do domu, jego uczniowie pytali go <i>o</i> <i>tę</i> przypowieść.</p>
<p class="BibleIndent" id="BG-7_18"><sup>7.18</sup>&nbsp;Wtedy powiedział im: Czy i&nbsp;wy jesteście tak bezrozumni? Czyż nie rozumiecie, że wszystko, co z&nbsp;zewnątrz wchodzi w&nbsp;człowieka, nie może go skalać?</p>
<p class="BibleIndent" id="BG-7_19"><sup>7.19</sup>&nbsp;Nie wchodzi bowiem do jego serca, ale do żołądka i&nbsp;zostaje wydalone do ustępu, oczyszczając wszystkie pokarmy.</p>
<p class="BibleIndent" id="BG-7_20"><sup>7.20</sup>&nbsp;I powiedział: Co wychodzi z&nbsp;człowieka, to kala człowieka.</p>
<p class="BibleIndent" id="BG-7_21"><sup>7.21</sup>&nbsp;Z wnętrza bowiem, z&nbsp;serca ludzkiego pochodzą złe myśli, cudzołóstwa, nierząd, zabójstwa;</p>
<p class="BibleIndent" id="BG-7_22"><sup>7.22</sup>&nbsp;Kradzieże, chciwość, niegodziwość, podstęp, wyuzdanie, oko złe, bluźnierstwo, pycha, głupota.</p>
<p class="BibleIndent" id="BG-7_23"><sup>7.23</sup>&nbsp;Całe to zło pochodzi z&nbsp;wnętrza i&nbsp;kala człowieka.</p>
<p class="BibleIndent" id="BG-7_24"><sup>7.24</sup>&nbsp;Odszedł stamtąd i&nbsp;udał się w&nbsp;okolice Tyru i&nbsp;Sydonu. A&nbsp;wszedłszy do <i>pewnego</i> domu, nie chciał, aby ktoś <i>o</i> <i>tym</i> wiedział. Nie mógł się jednak ukryć.</p>
<p class="BibleIndent" id="BG-7_25"><sup>7.25</sup>&nbsp;Usłyszała bowiem o&nbsp;nim kobieta, której córeczka miała ducha nieczystego, i&nbsp;przyszła, i&nbsp;upadła mu do nóg.</p>
<p class="BibleIndent" id="BG-7_26"><sup>7.26</sup>&nbsp;A kobieta ta była Greczynką, rodem z&nbsp;Syrofenicji, i&nbsp;prosiła go, aby wypędził demona z&nbsp;jej córki.</p>
<p class="BibleIndent" id="BG-7_27"><sup>7.27</sup>&nbsp;Ale Jezus jej powiedział: Niech najpierw nasycą się dzieci, bo niedobrze jest brać chleb dzieci i&nbsp;rzucać szczeniętom.</p>
<p class="BibleIndent" id="BG-7_28"><sup>7.28</sup>&nbsp;A ona odpowiedziała mu: Tak, Panie, lecz i&nbsp;szczenięta jadają pod stołem z&nbsp;okruszyn dzieci.</p>
<p class="BibleIndent" id="BG-7_29"><sup>7.29</sup>&nbsp;I powiedział do niej: Ze względu na te słowa idź, demon wyszedł z&nbsp;twojej córki.</p>
<p class="BibleIndent" id="BG-7_30"><sup>7.30</sup>&nbsp;A gdy wróciła do swego domu, spostrzegła, że demon wyszedł, a&nbsp;córka leżała na łóżku.</p>
<p class="BibleIndent" id="BG-7_31"><sup>7.31</sup>&nbsp;Kiedy znowu opuścił okolice Tyru i&nbsp;Sydonu, przyszedł nad Morze Galilejskie przez środek krainy Dekapolu.</p>
<p class="BibleIndent" id="BG-7_32"><sup>7.32</sup>&nbsp;I przyprowadzili do niego głuchego, który miał trudności z&nbsp;mówieniem, i&nbsp;prosili go, aby położył na niego rękę.</p>
<p class="BibleIndent" id="BG-7_33"><sup>7.33</sup>&nbsp;Pan, wziąwszy go z&nbsp;tłumu na bok, włożył palce w&nbsp;jego uszy i&nbsp;splunąwszy, dotknął jego języka;</p>
<p class="BibleIndent" id="BG-7_34"><sup>7.34</sup>&nbsp;A spojrzawszy w&nbsp;niebo, westchnął i&nbsp;powiedział do niego: Effatha, to znaczy: Otwórz się.</p>
<p class="BibleIndent" id="BG-7_35"><sup>7.35</sup>&nbsp;Zaraz też otworzyły się jego uszy i&nbsp;rozwiązały się więzy jego języka, i&nbsp;mówił poprawnie.</p>
<p class="BibleIndent" id="BG-7_36"><sup>7.36</sup>&nbsp;Wtedy im nakazał, aby <i>tego</i> nikomu nie mówili. Ale im bardziej im nakazywał, tym bardziej to rozgłaszali.</p>
<p class="BibleIndent" id="BG-7_37"><sup>7.37</sup>&nbsp;I niezmiernie się zdumiewali, mówiąc: Dobrze wszystko uczynił. Sprawia, że głusi słyszą i&nbsp;niemi mówią.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 8</a></h3>
<p class="BibleIndent" id="BG-8_1"><sup>8.1</sup>&nbsp;A w&nbsp;tych dniach, gdy było <i>z</i> <i>nim</i> bardzo wielu ludzi i&nbsp;nie mieli co jeść, Jezus przywołał swoich uczniów i&nbsp;powiedział do nich:</p>
<p class="BibleIndent" id="BG-8_2"><sup>8.2</sup>&nbsp;Żal mi tych ludzi, bo już trzy dni przy mnie trwają, a&nbsp;nie mają co jeść.</p>
<p class="BibleIndent" id="BG-8_3"><sup>8.3</sup>&nbsp;A jeśli odprawię ich głodnych do domów, zasłabną w&nbsp;drodze, bo niektórzy z&nbsp;nich przyszli z&nbsp;daleka.</p>
<p class="BibleIndent" id="BG-8_4"><sup>8.4</sup>&nbsp;Wtedy jego uczniowie odpowiedzieli mu: Skąd tu na pustyni będzie ktoś mógł nakarmić ich chlebem?</p>
<p class="BibleIndent" id="BG-8_5"><sup>8.5</sup>&nbsp;I zapytał ich: Ile macie chlebów? A&nbsp;oni odpowiedzieli: Siedem.</p>
<p class="BibleIndent" id="BG-8_6"><sup>8.6</sup>&nbsp;Wtedy nakazał ludziom usiąść na ziemi. I&nbsp;wziął te siedem chlebów, a&nbsp;podziękowawszy, łamał i&nbsp;dawał swoim uczniom, aby kładli przed nimi. I&nbsp;kładli przed ludźmi.</p>
<p class="BibleIndent" id="BG-8_7"><sup>8.7</sup>&nbsp;Mieli też kilka rybek, które pobłogosławiwszy, również kazał kłaść przed ludźmi.</p>
<p class="BibleIndent" id="BG-8_8"><sup>8.8</sup>&nbsp;Jedli więc do syta, a&nbsp;pozostałych kawałków zebrali siedem koszy.</p>
<p class="BibleIndent" id="BG-8_9"><sup>8.9</sup>&nbsp;A tych, którzy jedli, było około czterech tysięcy. Potem ich odprawił.</p>
<p class="BibleIndent" id="BG-8_10"><sup>8.10</sup>&nbsp;Zaraz też wsiadł do łodzi ze swoimi uczniami i&nbsp;przybył w&nbsp;okolice Dalmanuty.</p>
<p class="BibleIndent" id="BG-8_11"><sup>8.11</sup>&nbsp;Wtedy nadeszli faryzeusze i&nbsp;zaczęli z&nbsp;nim rozprawiać, a&nbsp;wystawiając go na próbę, żądali od niego znaku z&nbsp;nieba.</p>
<p class="BibleIndent" id="BG-8_12"><sup>8.12</sup>&nbsp;On zaś, westchnąwszy głęboko w&nbsp;duchu, powiedział: Dlaczego to pokolenie żąda znaku? Zaprawdę powiadam wam, że żaden znak nie będzie dany temu pokoleniu.</p>
<p class="BibleIndent" id="BG-8_13"><sup>8.13</sup>&nbsp;I opuściwszy ich, ponownie wsiadł do łodzi i&nbsp;przeprawił się na drugą stronę.</p>
<p class="BibleIndent" id="BG-8_14"><sup>8.14</sup>&nbsp;A uczniowie zapomnieli wziąć chleba i&nbsp;nie mieli ze sobą w&nbsp;łodzi nic więcej oprócz jednego bochenka.</p>
<p class="BibleIndent" id="BG-8_15"><sup>8.15</sup>&nbsp;Wtedy przykazał im: Uważajcie i&nbsp;strzeżcie się zakwasu faryzeuszy i&nbsp;zakwasu Heroda.</p>
<p class="BibleIndent" id="BG-8_16"><sup>8.16</sup>&nbsp;I rozmawiali między sobą: <i>Powiedział</i> <i>tak</i>, bo nie mamy chleba.</p>
<p class="BibleIndent" id="BG-8_17"><sup>8.17</sup>&nbsp;Jezus, poznawszy to, powiedział do nich: Czemu rozmawiacie o&nbsp;tym, że nie macie chleba? Jeszcze nie pojmujecie i&nbsp;nie rozumiecie? Jeszcze wasze serce jest odrętwiałe?</p>
<p class="BibleIndent" id="BG-8_18"><sup>8.18</sup>&nbsp;Macie oczy, a&nbsp;nie widzicie, i&nbsp;macie uszy, a&nbsp;nie słyszycie? I&nbsp;nie pamiętacie?</p>
<p class="BibleIndent" id="BG-8_19"><sup>8.19</sup>&nbsp;Gdy łamałem tych pięć chlebów dla pięciu tysięcy ludzi, ile pełnych koszy kawałków zebraliście? Odpowiedzieli mu: Dwanaście.</p>
<p class="BibleIndent" id="BG-8_20"><sup>8.20</sup>&nbsp;A gdy łamałem tych siedem <i>chlebów</i> dla czterech tysięcy ludzi, ile pełnych koszy kawałków zebraliście? A&nbsp;oni odpowiedzieli: Siedem.</p>
<p class="BibleIndent" id="BG-8_21"><sup>8.21</sup>&nbsp;I zapytał ich: Jakże więc nie rozumiecie?</p>
<p class="BibleIndent" id="BG-8_22"><sup>8.22</sup>&nbsp;Potem przyszedł do Betsaidy. I&nbsp;przyprowadzili do niego ślepego, prosząc go, aby go dotknął.</p>
<p class="BibleIndent" id="BG-8_23"><sup>8.23</sup>&nbsp;A ująwszy ślepego za rękę, wyprowadził go poza miasteczko i&nbsp;plunąwszy na jego oczy, położył na niego ręce i&nbsp;zapytał, czy coś widzi.</p>
<p class="BibleIndent" id="BG-8_24"><sup>8.24</sup>&nbsp;A on spojrzał w&nbsp;górę i&nbsp;powiedział: Widzę chodzących ludzi, jakby drzewa.</p>
<p class="BibleIndent" id="BG-8_25"><sup>8.25</sup>&nbsp;Potem znowu położył ręce na jego oczy i&nbsp;kazał mu spojrzeć w&nbsp;górę. I&nbsp;został uzdrowiony, tak że nawet z&nbsp;daleka widział wszystkich wyraźnie.</p>
<p class="BibleIndent" id="BG-8_26"><sup>8.26</sup>&nbsp;I odesłał go do domu, mówiąc: Nie wchodź do tego miasteczka i&nbsp;nikomu z&nbsp;miasteczka <i>o</i> <i>tym</i> nie mów.</p>
<p class="BibleIndent" id="BG-8_27"><sup>8.27</sup>&nbsp;Wtedy Jezus poszedł ze swymi uczniami do wiosek <i>należących</i> do Cezarei Filipowej, a&nbsp;w&nbsp;drodze pytał swoich uczniów: Za kogo mnie ludzie uważają?</p>
<p class="BibleIndent" id="BG-8_28"><sup>8.28</sup>&nbsp;A oni mu odpowiedzieli: <i>Jedni</i> za Jana Chrzciciela, inni za Eliasza, a&nbsp;jeszcze inni za jednego z&nbsp;proroków.</p>
<p class="BibleIndent" id="BG-8_29"><sup>8.29</sup>&nbsp;Wtedy zapytał ich: A&nbsp;wy za kogo mnie uważacie? A&nbsp;Piotr mu odpowiedział: Ty jesteś Chrystusem.</p>
<p class="BibleIndent" id="BG-8_30"><sup>8.30</sup>&nbsp;I przykazał im, aby nikomu o&nbsp;nim nie mówili.</p>
<p class="BibleIndent" id="BG-8_31"><sup>8.31</sup>&nbsp;I zaczął ich nauczać, że Syn Człowieczy musi wiele cierpieć i&nbsp;zostać odrzucony przez starszych, naczelnych kapłanów i&nbsp;uczonych w&nbsp;Piśmie, i&nbsp;być zabity, a&nbsp;po trzech dniach zmartwychwstać.</p>
<p class="BibleIndent" id="BG-8_32"><sup>8.32</sup>&nbsp;A mówił to otwarcie. Wtedy Piotr, wziąwszy go na bok, zaczął go strofować.</p>
<p class="BibleIndent" id="BG-8_33"><sup>8.33</sup>&nbsp;Lecz on odwrócił się, spojrzał na swoich uczniów i&nbsp;zgromił Piotra, mówiąc: Odejdź ode mnie, szatanie, bo nie pojmujesz tego, co Boże, ale to, co ludzkie.</p>
<p class="BibleIndent" id="BG-8_34"><sup>8.34</sup>&nbsp;Potem przywołał <i>do</i> <i>siebie</i> lud wraz ze swoimi uczniami i&nbsp;powiedział do nich: Ktokolwiek chce pójść za mną, niech się zaprze samego siebie, weźmie swój krzyż i&nbsp;idzie za mną.</p>
<p class="BibleIndent" id="BG-8_35"><sup>8.35</sup>&nbsp;Bo kto chce zachować swoje życie, straci je, a&nbsp;kto straci swoje życie z&nbsp;mojego powodu i&nbsp;dla ewangelii, ten je zachowa.</p>
<p class="BibleIndent" id="BG-8_36"><sup>8.36</sup>&nbsp;Cóż pomoże człowiekowi, choćby cały świat pozyskał, a&nbsp;na swojej duszy poniósł szkodę?</p>
<p class="BibleIndent" id="BG-8_37"><sup>8.37</sup>&nbsp;Albo co da człowiek w&nbsp;zamian za swoją duszę?</p>
<p class="BibleIndent" id="BG-8_38"><sup>8.38</sup>&nbsp;Kto się bowiem wstydzi mnie i&nbsp;moich słów wobec tego pokolenia cudzołożnego i&nbsp;grzesznego, tego i&nbsp;Syn Człowieczy będzie się wstydził, gdy przyjdzie w&nbsp;chwale swego Ojca ze świętymi aniołami.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 9</a></h3>
<p class="BibleIndent" id="BG-9_1"><sup>9.1</sup>&nbsp;I mówił im: Zaprawdę powiadam wam, że niektórzy z&nbsp;tych, co tu stoją, nie zakosztują śmierci, aż ujrzą królestwo Boże przychodzące w&nbsp;mocy.</p>
<p class="BibleIndent" id="BG-9_2"><sup>9.2</sup>&nbsp;A po sześciu dniach Jezus wziął <i>ze</i> <i>sobą</i> Piotra, Jakuba i&nbsp;Jana i&nbsp;wprowadził ich samych na wysoką górę, <i>żeby</i> <i>byli</i> na osobności. I&nbsp;przemienił się przed nimi.</p>
<p class="BibleIndent" id="BG-9_3"><sup>9.3</sup>&nbsp;A jego szaty stały się lśniące <i>i</i> bardzo białe, jak śnieg, jak żaden folusznik na ziemi nie potrafi wybielić.</p>
<p class="BibleIndent" id="BG-9_4"><sup>9.4</sup>&nbsp;I ukazał się im Eliasz z&nbsp;Mojżeszem, którzy rozmawiali z&nbsp;Jezusem.</p>
<p class="BibleIndent" id="BG-9_5"><sup>9.5</sup>&nbsp;Wtedy Piotr powiedział do Jezusa: Mistrzu, dobrze nam tu być. Postawmy więc trzy namioty: jeden dla ciebie, jeden dla Mojżesza i&nbsp;jeden dla Eliasza.</p>
<p class="BibleIndent" id="BG-9_6"><sup>9.6</sup>&nbsp;Nie wiedział bowiem, co ma powiedzieć, gdyż byli przestraszeni.</p>
<p class="BibleIndent" id="BG-9_7"><sup>9.7</sup>&nbsp;I pojawił się obłok, który ich zacienił, a&nbsp;z&nbsp;obłoku rozległ się głos: To jest mój umiłowany Syn, jego słuchajcie.</p>
<p class="BibleIndent" id="BG-9_8"><sup>9.8</sup>&nbsp;A nagle, gdy się rozejrzeli, nikogo już nie widzieli obok siebie, tylko samego Jezusa.</p>
<p class="BibleIndent" id="BG-9_9"><sup>9.9</sup>&nbsp;A gdy schodzili z&nbsp;góry, przykazał im, aby nikomu nie mówili o&nbsp;tym, co widzieli, aż Syn Człowieczy powstanie z&nbsp;martwych.</p>
<p class="BibleIndent" id="BG-9_10"><sup>9.10</sup>&nbsp;I zachowali te słowa dla siebie, rozprawiając między sobą, co znaczy powstać z&nbsp;martwych.</p>
<p class="BibleIndent" id="BG-9_11"><sup>9.11</sup>&nbsp;I pytali go: Dlaczego uczeni w&nbsp;Piśmie mówią, że najpierw ma przyjść Eliasz?</p>
<p class="BibleIndent" id="BG-9_12"><sup>9.12</sup>&nbsp;A on im odpowiedział: Istotnie, najpierw przyjdzie Eliasz i&nbsp;wszystko odnowi, a&nbsp;jak jest napisane o&nbsp;Synu Człowieczym, <i>że</i> <i>musi</i> wiele cierpieć i&nbsp;za nic być poczytany.</p>
<p class="BibleIndent" id="BG-9_13"><sup>9.13</sup>&nbsp;Ale mówię wam, że Eliasz już przyszedł i&nbsp;zrobili z&nbsp;nim, co chcieli, jak jest o&nbsp;nim napisane.</p>
<p class="BibleIndent" id="BG-9_14"><sup>9.14</sup>&nbsp;A przyszedłszy do uczniów, zobaczył wielki tłum wokół nich oraz uczonych w&nbsp;Piśmie, którzy rozprawiali z&nbsp;nimi.</p>
<p class="BibleIndent" id="BG-9_15"><sup>9.15</sup>&nbsp;Wszyscy ludzie, gdy tylko go zobaczyli, zdumieli się i&nbsp;przybiegłszy, witali go.</p>
<p class="BibleIndent" id="BG-9_16"><sup>9.16</sup>&nbsp;I zapytał uczonych w&nbsp;Piśmie: O&nbsp;czym rozprawiacie z&nbsp;nimi?</p>
<p class="BibleIndent" id="BG-9_17"><sup>9.17</sup>&nbsp;A jeden z&nbsp;tłumu odpowiedział: Nauczycielu, przyprowadziłem do ciebie mego syna, który ma ducha niemego.</p>
<p class="BibleIndent" id="BG-9_18"><sup>9.18</sup>&nbsp;Ten, gdziekolwiek go chwyci, szarpie nim, a&nbsp;on się pieni, zgrzyta zębami i&nbsp;schnie. I&nbsp;mówiłem twoim uczniom, aby go wypędzili, ale nie mogli.</p>
<p class="BibleIndent" id="BG-9_19"><sup>9.19</sup>&nbsp;A on mu odpowiedział: O&nbsp;pokolenie bez wiary! Jak długo będę z&nbsp;wami? Jak długo mam was znosić? Przyprowadźcie go do mnie.</p>
<p class="BibleIndent" id="BG-9_20"><sup>9.20</sup>&nbsp;I przyprowadzili go do niego. A&nbsp;gdy tylko go zobaczył, zaraz duch nim szarpnął, a&nbsp;on upadł na ziemię i&nbsp;tarzał się z&nbsp;pianą na ustach.</p>
<p class="BibleIndent" id="BG-9_21"><sup>9.21</sup>&nbsp;Jezus zapytał jego ojca: Od jak dawna mu się to zdarza? A&nbsp;on odpowiedział: Od dzieciństwa.</p>
<p class="BibleIndent" id="BG-9_22"><sup>9.22</sup>&nbsp;I często wrzucał go w&nbsp;ogień i&nbsp;w&nbsp;wodę, żeby go zgubić. Ale jeśli możesz coś <i>zrobić</i>, zlituj się nad nami i&nbsp;pomóż nam.</p>
<p class="BibleIndent" id="BG-9_23"><sup>9.23</sup>&nbsp;Jezus mu powiedział: Jeśli możesz wierzyć. Wszystko jest możliwe dla tego, kto wierzy.</p>
<p class="BibleIndent" id="BG-9_24"><sup>9.24</sup>&nbsp;I natychmiast ojciec tego chłopca zawołał ze łzami: Wierzę, Panie! Pomóż mojej niewierze!</p>
<p class="BibleIndent" id="BG-9_25"><sup>9.25</sup>&nbsp;A Jezus, widząc, że ludzie się zbiegają, zgromił ducha nieczystego, mówiąc: Duchu niemy i&nbsp;głuchy! Rozkazuję ci, wyjdź z&nbsp;niego i&nbsp;więcej w&nbsp;niego nie wchodź.</p>
<p class="BibleIndent" id="BG-9_26"><sup>9.26</sup>&nbsp;Wtedy <i>duch</i> krzyknął i&nbsp;szarpiąc nim gwałtownie, wyszedł. A&nbsp;chłopiec wyglądał jak martwy, tak że wielu mówiło, iż umarł.</p>
<p class="BibleIndent" id="BG-9_27"><sup>9.27</sup>&nbsp;Lecz Jezus ujął go za rękę i&nbsp;podniósł, a&nbsp;on wstał.</p>
<p class="BibleIndent" id="BG-9_28"><sup>9.28</sup>&nbsp;A gdy wszedł do domu, jego uczniowie pytali go na osobności: Czemu my nie mogliśmy go wypędzić?</p>
<p class="BibleIndent" id="BG-9_29"><sup>9.29</sup>&nbsp;I odpowiedział im: Ten rodzaj <i>demonów</i> nie wychodzi inaczej, jak tylko przez modlitwę i&nbsp;post.</p>
<p class="BibleIndent" id="BG-9_30"><sup>9.30</sup>&nbsp;A wyszedłszy stamtąd, przechodzili przez Galileę. On jednak nie chciał, aby ktoś o&nbsp;tym wiedział.</p>
<p class="BibleIndent" id="BG-9_31"><sup>9.31</sup>&nbsp;Nauczał bowiem swoich uczniów i&nbsp;mówił im: Syn Człowieczy będzie wydany w&nbsp;ręce ludzi i&nbsp;zabiją go, ale gdy będzie zabity, trzeciego dnia zmartwychwstanie.</p>
<p class="BibleIndent" id="BG-9_32"><sup>9.32</sup>&nbsp;Oni jednak nie rozumieli tych słów, a&nbsp;bali się go zapytać.</p>
<p class="BibleIndent" id="BG-9_33"><sup>9.33</sup>&nbsp;I przyszedł do Kafarnaum. A&nbsp;gdy był w&nbsp;domu, zapytał ich: O&nbsp;czym rozmawialiście między sobą w&nbsp;drodze?</p>
<p class="BibleIndent" id="BG-9_34"><sup>9.34</sup>&nbsp;Lecz oni milczeli. W&nbsp;drodze bowiem rozmawiali między sobą o&nbsp;tym, kto z&nbsp;nich jest największy.</p>
<p class="BibleIndent" id="BG-9_35"><sup>9.35</sup>&nbsp;A usiadłszy, zawołał dwunastu i&nbsp;powiedział im: Jeśli ktoś chce być pierwszy, niech będzie ostatnim ze wszystkich i&nbsp;sługą wszystkich.</p>
<p class="BibleIndent" id="BG-9_36"><sup>9.36</sup>&nbsp;I wziął dziecko, postawił je pośrodku nich, a&nbsp;wziąwszy je na ręce, powiedział do nich:</p>
<p class="BibleIndent" id="BG-9_37"><sup>9.37</sup>&nbsp;Kto przyjmie jedno z&nbsp;takich dzieci w&nbsp;moje imię, mnie przyjmuje, a&nbsp;kto mnie przyjmie, nie mnie przyjmuje, ale tego, który mnie posłał.</p>
<p class="BibleIndent" id="BG-9_38"><sup>9.38</sup>&nbsp;Wtedy Jan powiedział do niego: Nauczycielu, widzieliśmy kogoś, kto w&nbsp;twoim imieniu wypędzał demony, a&nbsp;nie chodzi z&nbsp;nami. Zabranialiśmy mu więc, bo nie chodzi z&nbsp;nami.</p>
<p class="BibleIndent" id="BG-9_39"><sup>9.39</sup>&nbsp;Ale Jezus powiedział: Nie zabraniajcie mu. Nie ma bowiem nikogo, kto czyniłby cuda w&nbsp;moim imieniu i&nbsp;mógł tak łatwo źle o&nbsp;mnie mówić.</p>
<p class="BibleIndent" id="BG-9_40"><sup>9.40</sup>&nbsp;Bo kto nie jest przeciwko nam, ten jest z&nbsp;nami.</p>
<p class="BibleIndent" id="BG-9_41"><sup>9.41</sup>&nbsp;Kto bowiem poda wam kubek wody w&nbsp;moje imię, <i>dlatego</i> że należycie do Chrystusa, zaprawdę powiadam wam, nie straci swojej nagrody.</p>
<p class="BibleIndent" id="BG-9_42"><sup>9.42</sup>&nbsp;A kto zgorszy jednego z&nbsp;tych małych, którzy we mnie wierzą, o&nbsp;wiele lepiej byłoby dla niego, gdyby zawieszono mu u&nbsp;szyi kamień młyński i&nbsp;wrzucono go do morza.</p>
<p class="BibleIndent" id="BG-9_43"><sup>9.43</sup>&nbsp;Jeśli twoja ręka jest ci powodem upadku, odetnij ją. Lepiej bowiem jest dla ciebie ułomnym wejść do życia, niż mając dwie ręce, pójść do piekła, w&nbsp;ogień nieugaszony;</p>
<p class="BibleIndent" id="BG-9_44"><sup>9.44</sup>&nbsp;Gdzie robak ich nie umiera, a&nbsp;ogień nie gaśnie.</p>
<p class="BibleIndent" id="BG-9_45"><sup>9.45</sup>&nbsp;A jeśli twoja noga jest ci powodem upadku, odetnij ją. Lepiej bowiem <i>jest</i> dla ciebie chromym wejść do życia, niż mając dwie nogi, zostać wrzuconym do piekła, w&nbsp;ogień nieugaszony;</p>
<p class="BibleIndent" id="BG-9_46"><sup>9.46</sup>&nbsp;Gdzie robak ich nie umiera, a&nbsp;ogień nie gaśnie.</p>
<p class="BibleIndent" id="BG-9_47"><sup>9.47</sup>&nbsp;Jeśli zaś twoje oko jest ci powodem upadku, wyłup je. Lepiej bowiem <i>jest</i> dla ciebie jednookim wejść do królestwa Bożego, niż mając dwoje oczu, zostać wrzuconym do ognia piekielnego;</p>
<p class="BibleIndent" id="BG-9_48"><sup>9.48</sup>&nbsp;Gdzie robak ich nie umiera, a&nbsp;ogień nie gaśnie.</p>
<p class="BibleIndent" id="BG-9_49"><sup>9.49</sup>&nbsp;Każdy bowiem ogniem będzie posolony i&nbsp;każda ofiara solą będzie posolona.</p>
<p class="BibleIndent" id="BG-9_50"><sup>9.50</sup>&nbsp;Dobra jest sól. Lecz jeśli sól przestanie być słona, czymże ją przyprawicie? Miejcie sól w&nbsp;samych sobie i&nbsp;zachowujcie pokój między sobą.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 10</a></h3>
<p class="BibleIndent" id="BG-10_1"><sup>10.1</sup>&nbsp;Potem wyruszył stamtąd i&nbsp;przyszedł w&nbsp;granice Judei przez krainę <i>leżącą</i> za Jordanem; i&nbsp;ponownie zeszli się do niego ludzie, i&nbsp;znowu ich nauczał, jak miał w&nbsp;zwyczaju.</p>
<p class="BibleIndent" id="BG-10_2"><sup>10.2</sup>&nbsp;Wtedy faryzeusze podeszli i&nbsp;pytali go: Czy wolno mężowi oddalić żonę? A&nbsp;<i>robili</i> <i>to</i>, wystawiając go na próbę.</p>
<p class="BibleIndent" id="BG-10_3"><sup>10.3</sup>&nbsp;Lecz on im odpowiedział: Co wam nakazał Mojżesz?</p>
<p class="BibleIndent" id="BG-10_4"><sup>10.4</sup>&nbsp;A oni powiedzieli: Mojżesz pozwolił napisać list rozwodowy i&nbsp;oddalić <i>ją</i>.</p>
<p class="BibleIndent" id="BG-10_5"><sup>10.5</sup>&nbsp;Jezus odpowiedział im: Z&nbsp;powodu zatwardziałości waszego serca napisał wam to przykazanie.</p>
<p class="BibleIndent" id="BG-10_6"><sup>10.6</sup>&nbsp;Lecz od początku stworzenia Bóg uczynił ich mężczyzną i&nbsp;kobietą.</p>
<p class="BibleIndent" id="BG-10_7"><sup>10.7</sup>&nbsp;Dlatego opuści mężczyzna swego ojca i&nbsp;matkę i&nbsp;połączy się ze swoją żoną;</p>
<p class="BibleIndent" id="BG-10_8"><sup>10.8</sup>&nbsp;I będą dwoje jednym ciałem. A&nbsp;tak już nie są dwoje, ale jedno ciało.</p>
<p class="BibleIndent" id="BG-10_9"><sup>10.9</sup>&nbsp;Co więc Bóg złączył, człowiek niech nie rozłącza.</p>
<p class="BibleIndent" id="BG-10_10"><sup>10.10</sup>&nbsp;A w&nbsp;domu jego uczniowie znowu go o&nbsp;to pytali.</p>
<p class="BibleIndent" id="BG-10_11"><sup>10.11</sup>&nbsp;I powiedział im: Kto oddala swą żonę i&nbsp;żeni się z&nbsp;inną, cudzołoży wobec niej.</p>
<p class="BibleIndent" id="BG-10_12"><sup>10.12</sup>&nbsp;A jeśli kobieta opuści swego męża i&nbsp;wyjdzie za innego, cudzołoży.</p>
<p class="BibleIndent" id="BG-10_13"><sup>10.13</sup>&nbsp;I przynoszono do niego dzieci, aby ich dotknął, ale uczniowie gromili tych, którzy je przynosili.</p>
<p class="BibleIndent" id="BG-10_14"><sup>10.14</sup>&nbsp;Gdy Jezus to zobaczył, oburzył się i&nbsp;powiedział do nich: Pozwólcie dzieciom przychodzić do mnie i&nbsp;nie zabraniajcie im. Do takich bowiem należy królestwo Boże.</p>
<p class="BibleIndent" id="BG-10_15"><sup>10.15</sup>&nbsp;Zaprawdę powiadam wam: Kto nie przyjmie królestwa Bożego jak dziecko, nie wejdzie do niego.</p>
<p class="BibleIndent" id="BG-10_16"><sup>10.16</sup>&nbsp;I brał je na ręce, a&nbsp;kładąc na nie ręce, błogosławił je.</p>
<p class="BibleIndent" id="BG-10_17"><sup>10.17</sup>&nbsp;A gdy wyruszał w&nbsp;drogę, przybiegł pewien <i>człowiek</i>, upadł przed nim na kolana i&nbsp;zapytał: Nauczycielu dobry, co mam czynić, aby odziedziczyć życie wieczne?</p>
<p class="BibleIndent" id="BG-10_18"><sup>10.18</sup>&nbsp;Lecz Jezus mu odpowiedział: Dlaczego nazywasz mnie dobrym? Nikt nie jest dobry, tylko jeden –&nbsp;Bóg.</p>
<p class="BibleIndent" id="BG-10_19"><sup>10.19</sup>&nbsp;Znasz przykazania: Nie będziesz cudzołożył, nie będziesz zabijał, nie będziesz kradł, nie będziesz mówił fałszywego świadectwa, nie będziesz oszukiwał, czcij swego ojca i&nbsp;matkę.</p>
<p class="BibleIndent" id="BG-10_20"><sup>10.20</sup>&nbsp;A on mu odpowiedział: Nauczycielu, tego wszystkiego przestrzegałem od mojej młodości.</p>
<p class="BibleIndent" id="BG-10_21"><sup>10.21</sup>&nbsp;Wtedy Jezus, spojrzawszy na niego, umiłował go i&nbsp;powiedział: Jednego ci brakuje. Idź, sprzedaj wszystko, co masz i&nbsp;rozdaj ubogim, a&nbsp;będziesz miał skarb w&nbsp;niebie. Potem przyjdź, weź krzyż i&nbsp;chodź za mną.</p>
<p class="BibleIndent" id="BG-10_22"><sup>10.22</sup>&nbsp;Lecz on zmartwił się z&nbsp;powodu tych słów i&nbsp;odszedł smutny, miał bowiem wiele dóbr.</p>
<p class="BibleIndent" id="BG-10_23"><sup>10.23</sup>&nbsp;A Jezus, spojrzawszy wokoło, powiedział do swoich uczniów: Jakże trudno tym, którzy mają bogactwa, wejść do królestwa Bożego!</p>
<p class="BibleIndent" id="BG-10_24"><sup>10.24</sup>&nbsp;I uczniowie zdumieli się jego słowami. Lecz Jezus znowu powiedział: Dzieci, jakże trudno jest tym, którzy ufają bogactwom, wejść do królestwa Bożego!</p>
<p class="BibleIndent" id="BG-10_25"><sup>10.25</sup>&nbsp;Łatwiej jest wielbłądowi przejść przez ucho igielne, niż bogatemu wejść do królestwa Bożego.</p>
<p class="BibleIndent" id="BG-10_26"><sup>10.26</sup>&nbsp;A oni tym bardziej się zdumiewali i&nbsp;mówili między sobą: Któż więc może być zbawiony?</p>
<p class="BibleIndent" id="BG-10_27"><sup>10.27</sup>&nbsp;A Jezus, spojrzawszy na nich, powiedział: U&nbsp;ludzi to niemożliwe, ale nie u&nbsp;Boga. U&nbsp;Boga bowiem wszystko jest możliwe.</p>
<p class="BibleIndent" id="BG-10_28"><sup>10.28</sup>&nbsp;Wtedy Piotr zaczął mówić do niego: Oto my opuściliśmy wszystko i&nbsp;poszliśmy za tobą.</p>
<p class="BibleIndent" id="BG-10_29"><sup>10.29</sup>&nbsp;A Jezus odpowiedział: Zaprawdę powiadam wam: Nie ma nikogo, kto by opuścił dom, braci lub siostry, ojca lub matkę, żonę, dzieci lub pole ze względu na mnie i&nbsp;na ewangelię;</p>
<p class="BibleIndent" id="BG-10_30"><sup>10.30</sup>&nbsp;A kto by nie otrzymał stokrotnie <i>więcej</i> teraz, w&nbsp;tym czasie, domów, braci, sióstr, matek, dzieci i&nbsp;pól, wśród prześladowań, a&nbsp;w&nbsp;przyszłym świecie życia wiecznego.</p>
<p class="BibleIndent" id="BG-10_31"><sup>10.31</sup>&nbsp;Ale wielu pierwszych będzie ostatnimi, a&nbsp;ostatnich pierwszymi.</p>
<p class="BibleIndent" id="BG-10_32"><sup>10.32</sup>&nbsp;I byli w&nbsp;drodze, zdążając do Jerozolimy, a&nbsp;Jezus szedł przed nimi. I&nbsp;zdumiewali się, a&nbsp;idąc za nim, bali się. On zaś znowu wziął ze sobą dwunastu i&nbsp;zaczął im mówić o&nbsp;tym, co miało go spotkać:</p>
<p class="BibleIndent" id="BG-10_33"><sup>10.33</sup>&nbsp;Oto idziemy do Jerozolimy, a&nbsp;Syn Człowieczy zostanie wydany naczelnym kapłanom i&nbsp;uczonym w&nbsp;Piśmie. Oni skażą go na śmierć i&nbsp;wydadzą poganom.</p>
<p class="BibleIndent" id="BG-10_34"><sup>10.34</sup>&nbsp;I będą się z&nbsp;niego naśmiewać, ubiczują go, będą na niego pluć i&nbsp;zabiją go, ale trzeciego dnia zmartwychwstanie.</p>
<p class="BibleIndent" id="BG-10_35"><sup>10.35</sup>&nbsp;Wtedy podeszli do niego Jakub i&nbsp;Jan, synowie Zebedeusza, i&nbsp;powiedzieli: Nauczycielu, chcemy, żebyś zrobił dla nas to, o&nbsp;co cię poprosimy.</p>
<p class="BibleIndent" id="BG-10_36"><sup>10.36</sup>&nbsp;A on ich zapytał: Co chcecie, żebym dla was zrobił?</p>
<p class="BibleIndent" id="BG-10_37"><sup>10.37</sup>&nbsp;Odpowiedzieli mu: Spraw, abyśmy siedzieli jeden po twojej prawej, a&nbsp;drugi po lewej stronie w&nbsp;twojej chwale.</p>
<p class="BibleIndent" id="BG-10_38"><sup>10.38</sup>&nbsp;Lecz Jezus im powiedział: Nie wiecie, o&nbsp;co prosicie. Czy możecie pić kielich, który ja piję, i&nbsp;być ochrzczeni chrztem, którym ja się chrzczę?</p>
<p class="BibleIndent" id="BG-10_39"><sup>10.39</sup>&nbsp;Odpowiedzieli mu: Możemy. A&nbsp;Jezus im powiedział: Istotnie, kielich, który ja piję, będziecie pić i&nbsp;chrztem, którym ja się chrzczę, będziecie ochrzczeni.</p>
<p class="BibleIndent" id="BG-10_40"><sup>10.40</sup>&nbsp;Nie do mnie jednak należy danie miejsca po mojej prawej albo lewej stronie, ale <i>będzie</i> <i>dane</i> tym, którym zostało przygotowane.</p>
<p class="BibleIndent" id="BG-10_41"><sup>10.41</sup>&nbsp;A gdy dziesięciu to usłyszało, zaczęli się oburzać na Jakuba i&nbsp;Jana.</p>
<p class="BibleIndent" id="BG-10_42"><sup>10.42</sup>&nbsp;Ale Jezus przywołał ich <i>do</i> <i>siebie</i> i&nbsp;powiedział: Wiecie, że ci, którzy uchodzą za władców narodów, panują nad nimi, a&nbsp;ich wielcy sprawują nad nimi swą władzę.</p>
<p class="BibleIndent" id="BG-10_43"><sup>10.43</sup>&nbsp;Lecz nie tak ma być wśród was, ale kto między wami chce być wielki, <i>niech</i> będzie waszym sługą.</p>
<p class="BibleIndent" id="BG-10_44"><sup>10.44</sup>&nbsp;A kto z&nbsp;was chce być pierwszy, <i>niech</i> będzie sługą wszystkich.</p>
<p class="BibleIndent" id="BG-10_45"><sup>10.45</sup>&nbsp;Bo i&nbsp;Syn Człowieczy nie przyszedł, aby mu służono, ale aby służyć i&nbsp;aby dać swe życie na okup za wielu.</p>
<p class="BibleIndent" id="BG-10_46"><sup>10.46</sup>&nbsp;I przyszli do Jerycha. A&nbsp;gdy on wychodził z&nbsp;Jerycha ze swoimi uczniami oraz mnóstwem ludzi, ślepy Bartymeusz, syn Tymeusza, siedział przy drodze, żebrząc.</p>
<p class="BibleIndent" id="BG-10_47"><sup>10.47</sup>&nbsp;A słysząc, że to Jezus z&nbsp;Nazaretu, zaczął wołać: Jezusie, Synu Dawida, zmiłuj się nade mną!</p>
<p class="BibleIndent" id="BG-10_48"><sup>10.48</sup>&nbsp;I wielu nakazywało mu milczeć. Lecz on tym głośniej wołał: Synu Dawida, zmiłuj się nade mną!</p>
<p class="BibleIndent" id="BG-10_49"><sup>10.49</sup>&nbsp;Wtedy Jezus zatrzymał się i&nbsp;kazał go zawołać. Zawołali więc ślepego i&nbsp;powiedzieli do niego: Ufaj! Wstań, woła cię.</p>
<p class="BibleIndent" id="BG-10_50"><sup>10.50</sup>&nbsp;A on zrzucił swój płaszcz, wstał i&nbsp;przyszedł do Jezusa.</p>
<p class="BibleIndent" id="BG-10_51"><sup>10.51</sup>&nbsp;I zapytał go Jezus: Co chcesz, abym ci uczynił? Ślepiec mu odpowiedział: Mistrzu, żebym widział.</p>
<p class="BibleIndent" id="BG-10_52"><sup>10.52</sup>&nbsp;A Jezus mu powiedział: Idź, twoja wiara cię uzdrowiła. Zaraz też odzyskał wzrok i&nbsp;szedł drogą za Jezusem.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 11</a></h3>
<p class="BibleIndent" id="BG-11_1"><sup>11.1</sup>&nbsp;A gdy zbliżyli się do Jerozolimy <i>i</i> <i>przyszli</i> do Betfage i&nbsp;Betanii przy Górze Oliwnej, posłał dwóch spośród swoich uczniów;</p>
<p class="BibleIndent" id="BG-11_2"><sup>11.2</sup>&nbsp;I powiedział im: Idźcie do wsi, która jest przed wami, a&nbsp;zaraz po wejściu do niej znajdziecie uwiązane oślątko, na którym nie siedział <i>jeszcze</i> nikt z&nbsp;ludzi. Odwiążcie je i&nbsp;przyprowadźcie.</p>
<p class="BibleIndent" id="BG-11_3"><sup>11.3</sup>&nbsp;A gdyby ktoś was zapytał: Co robicie? –&nbsp;powiedzcie, że Pan go potrzebuje i&nbsp;zaraz je tu przyśle.</p>
<p class="BibleIndent" id="BG-11_4"><sup>11.4</sup>&nbsp;Poszli więc i&nbsp;znaleźli oślątko uwiązane u&nbsp;drzwi na dworze, na rozstaju dróg, i&nbsp;odwiązali je.</p>
<p class="BibleIndent" id="BG-11_5"><sup>11.5</sup>&nbsp;Wtedy niektórzy ze stojących tam pytali: Co robicie? Dlaczego odwiązujecie oślątko?</p>
<p class="BibleIndent" id="BG-11_6"><sup>11.6</sup>&nbsp;A oni odpowiedzieli im tak, jak im nakazał Jezus. I&nbsp;puścili ich.</p>
<p class="BibleIndent" id="BG-11_7"><sup>11.7</sup>&nbsp;Przyprowadzili więc oślątko do Jezusa i&nbsp;włożyli na nie swoje szaty, a&nbsp;on wsiadł na nie.</p>
<p class="BibleIndent" id="BG-11_8"><sup>11.8</sup>&nbsp;Wielu zaś słało na drodze swoje szaty, a&nbsp;inni obcinali gałązki z&nbsp;drzew i&nbsp;kładli na drodze.</p>
<p class="BibleIndent" id="BG-11_9"><sup>11.9</sup>&nbsp;A ci, którzy szli przed nim i&nbsp;którzy podążali za nim, wołali: Hosanna! Błogosławiony, który przychodzi w&nbsp;imieniu Pana!</p>
<p class="BibleIndent" id="BG-11_10"><sup>11.10</sup>&nbsp;Błogosławione królestwo naszego ojca Dawida, które przychodzi w&nbsp;imieniu Pana! Hosanna na wysokościach!</p>
<p class="BibleIndent" id="BG-11_11"><sup>11.11</sup>&nbsp;I wjechał Jezus do Jerozolimy i&nbsp;<i>wszedł</i> do świątyni, a&nbsp;gdy obejrzał wszystko i&nbsp;nadszedł już wieczór, wyszedł z&nbsp;dwunastoma do Betanii.</p>
<p class="BibleIndent" id="BG-11_12"><sup>11.12</sup>&nbsp;A nazajutrz, gdy wyszli z&nbsp;Betanii, poczuł głód.</p>
<p class="BibleIndent" id="BG-11_13"><sup>11.13</sup>&nbsp;I widząc z&nbsp;daleka drzewo figowe pokryte liśćmi, podszedł, <i>by</i> <i>zobaczyć</i>, czy może czegoś na nim nie znajdzie. Lecz gdy się do niego zbliżył, nie znalazł nic oprócz liści, bo nie był to czas na figi.</p>
<p class="BibleIndent" id="BG-11_14"><sup>11.14</sup>&nbsp;Wtedy Jezus powiedział do niego: Niech już nikt nigdy nie je z&nbsp;ciebie owocu. A&nbsp;słyszeli to jego uczniowie.</p>
<p class="BibleIndent" id="BG-11_15"><sup>11.15</sup>&nbsp;I przyszli do Jerozolimy. A&nbsp;gdy Jezus wszedł do świątyni, zaczął wyganiać sprzedających i&nbsp;kupujących w&nbsp;świątyni oraz poprzewracał stoły wymieniających pieniądze i&nbsp;stołki sprzedających gołębie.</p>
<p class="BibleIndent" id="BG-11_16"><sup>11.16</sup>&nbsp;Nie pozwolił też, żeby ktoś <i>jakiekolwiek</i> naczynie przeniósł przez świątynię.</p>
<p class="BibleIndent" id="BG-11_17"><sup>11.17</sup>&nbsp;I nauczał ich, mówiąc: Czyż nie jest napisane: Mój dom będzie nazwany domem modlitwy dla wszystkich narodów? Lecz wy zrobiliście z&nbsp;niego jaskinię zbójców.</p>
<p class="BibleIndent" id="BG-11_18"><sup>11.18</sup>&nbsp;A słyszeli to uczeni w&nbsp;Piśmie i&nbsp;naczelni kapłani i&nbsp;szukali <i>sposobu</i>, jak by go zgładzić. Bali się go bowiem, dlatego że cały lud zdumiewał się jego nauką.</p>
<p class="BibleIndent" id="BG-11_19"><sup>11.19</sup>&nbsp;A gdy nastał wieczór, wyszedł z&nbsp;miasta.</p>
<p class="BibleIndent" id="BG-11_20"><sup>11.20</sup>&nbsp;A rano, przechodząc, zobaczyli, że drzewo figowe uschło od korzeni.</p>
<p class="BibleIndent" id="BG-11_21"><sup>11.21</sup>&nbsp;Wtedy Piotr przypomniał sobie <i>o</i> <i>tym</i> i&nbsp;powiedział do niego: Mistrzu, drzewo figowe, które przekląłeś, uschło.</p>
<p class="BibleIndent" id="BG-11_22"><sup>11.22</sup>&nbsp;A Jezus odpowiedział im: Miejcie wiarę w&nbsp;Boga.</p>
<p class="BibleIndent" id="BG-11_23"><sup>11.23</sup>&nbsp;Bo zaprawdę powiadam wam, że kto powie tej górze: Podnieś się i&nbsp;rzuć się w&nbsp;morze, a&nbsp;nie zwątpi w&nbsp;swoim sercu, lecz będzie wierzył, że stanie się to, co mówi –&nbsp;spełni się mu, cokolwiek powie.</p>
<p class="BibleIndent" id="BG-11_24"><sup>11.24</sup>&nbsp;Dlatego mówię wam: O&nbsp;cokolwiek prosicie w&nbsp;modlitwie, wierzcie, że otrzymacie, a&nbsp;stanie się wam.</p>
<p class="BibleIndent" id="BG-11_25"><sup>11.25</sup>&nbsp;A gdy stoicie, modląc się, przebaczcie, jeśli macie coś przeciwko komuś, aby i&nbsp;wasz Ojciec, który jest w&nbsp;niebie, przebaczył wam wasze przewinienia.</p>
<p class="BibleIndent" id="BG-11_26"><sup>11.26</sup>&nbsp;Bo jeśli wy nie przebaczycie, to i&nbsp;wasz Ojciec, który jest w&nbsp;niebie, nie przebaczy wam waszych przewinień.</p>
<p class="BibleIndent" id="BG-11_27"><sup>11.27</sup>&nbsp;I znowu przyszli do Jerozolimy. A&nbsp;gdy się przechadzał po świątyni, podeszli do niego naczelni kapłani, uczeni w&nbsp;Piśmie i&nbsp;starsi;</p>
<p class="BibleIndent" id="BG-11_28"><sup>11.28</sup>&nbsp;I zapytali: Jakim prawem to czynisz? I&nbsp;kto dał ci władzę, żeby to czynić?</p>
<p class="BibleIndent" id="BG-11_29"><sup>11.29</sup>&nbsp;Wtedy Jezus im odpowiedział: Spytam was i&nbsp;ja o&nbsp;pewną rzecz. Odpowiedzcie mi, a&nbsp;powiem, jakim prawem to czynię.</p>
<p class="BibleIndent" id="BG-11_30"><sup>11.30</sup>&nbsp;Czy chrzest Jana pochodził z&nbsp;nieba czy od ludzi? Odpowiedzcie mi.</p>
<p class="BibleIndent" id="BG-11_31"><sup>11.31</sup>&nbsp;I rozważali <i>to</i> między sobą, mówiąc: Jeśli powiemy, że z&nbsp;nieba, zapyta: Dlaczego więc mu nie uwierzyliście?</p>
<p class="BibleIndent" id="BG-11_32"><sup>11.32</sup>&nbsp;A jeśli powiemy, że od ludzi –&nbsp;boimy się ludu. Wszyscy bowiem uważali Jana za prawdziwego proroka.</p>
<p class="BibleIndent" id="BG-11_33"><sup>11.33</sup>&nbsp;Odpowiedzieli więc Jezusowi: Nie wiemy. Jezus im odpowiedział: I&nbsp;ja wam nie powiem, jakim prawem to czynię.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 12</a></h3>
<p class="BibleIndent" id="BG-12_1"><sup>12.1</sup>&nbsp;Wtedy zaczął do nich mówić w&nbsp;przypowieściach: <i>Pewien</i> człowiek założył winnicę, ogrodził ją płotem, wykopał prasę, zbudował wieżę i&nbsp;wydzierżawił ją rolnikom, i&nbsp;wyjechał.</p>
<p class="BibleIndent" id="BG-12_2"><sup>12.2</sup>&nbsp;A gdy nadszedł czas, posłał do rolników sługę, aby odebrał od nich plony winnicy.</p>
<p class="BibleIndent" id="BG-12_3"><sup>12.3</sup>&nbsp;Lecz oni schwytali go, pobili i&nbsp;odesłali z&nbsp;niczym.</p>
<p class="BibleIndent" id="BG-12_4"><sup>12.4</sup>&nbsp;I znowu posłał do nich innego sługę, którego ukamienowali, zranili w&nbsp;głowę i&nbsp;odesłali znieważonego.</p>
<p class="BibleIndent" id="BG-12_5"><sup>12.5</sup>&nbsp;Ponownie posłał innego <i>sługę</i>, lecz i&nbsp;tego zabili. I&nbsp;wielu innych, z&nbsp;których jednych pobili, a&nbsp;innych pozabijali.</p>
<p class="BibleIndent" id="BG-12_6"><sup>12.6</sup>&nbsp;A mając jeszcze jednego, swego umiłowanego syna, posłał do nich na koniec i&nbsp;jego, mówiąc: Uszanują mego syna.</p>
<p class="BibleIndent" id="BG-12_7"><sup>12.7</sup>&nbsp;Ale rolnicy mówili między sobą: To jest dziedzic. Chodźmy, zabijmy go, a&nbsp;dziedzictwo będzie nasze.</p>
<p class="BibleIndent" id="BG-12_8"><sup>12.8</sup>&nbsp;I schwytawszy go, zabili i&nbsp;wyrzucili z&nbsp;winnicy.</p>
<p class="BibleIndent" id="BG-12_9"><sup>12.9</sup>&nbsp;Cóż więc zrobi pan winnicy? Przyjdzie i&nbsp;wytraci tych rolników, a&nbsp;winnicę odda innym.</p>
<p class="BibleIndent" id="BG-12_10"><sup>12.10</sup>&nbsp;Czy nie czytaliście tych <i>słów</i> Pisma: Kamień, który odrzucili budujący, stał się kamieniem węgielnym;</p>
<p class="BibleIndent" id="BG-12_11"><sup>12.11</sup>&nbsp;Pan to sprawił i&nbsp;jest to cudowne w&nbsp;naszych oczach?</p>
<p class="BibleIndent" id="BG-12_12"><sup>12.12</sup>&nbsp;Starali się więc go schwytać, ale bali się ludu. Wiedzieli bowiem, że przeciwko nim powiedział tę przypowieść. Zostawili go więc i&nbsp;odeszli.</p>
<p class="BibleIndent" id="BG-12_13"><sup>12.13</sup>&nbsp;Potem posłali do niego niektórych z&nbsp;faryzeuszy i&nbsp;herodianów, aby go pochwycili w&nbsp;mowie.</p>
<p class="BibleIndent" id="BG-12_14"><sup>12.14</sup>&nbsp;Gdy przyszli, powiedzieli mu: Nauczycielu, wiemy, że jesteś prawdziwy i&nbsp;nie zważasz na nikogo. Nie oglądasz się bowiem na osobę ludzką, ale drogi Bożej w&nbsp;prawdzie uczysz. Czy wolno płacić podatek cesarzowi, czy nie? Mamy go płacić czy nie płacić?</p>
<p class="BibleIndent" id="BG-12_15"><sup>12.15</sup>&nbsp;A on poznał ich obłudę i&nbsp;powiedział do nich: Czemu wystawiacie mnie na próbę? Przynieście mi grosz, żebym <i>mógł</i> go zobaczyć.</p>
<p class="BibleIndent" id="BG-12_16"><sup>12.16</sup>&nbsp;I przynieśli <i>mu</i>. A&nbsp;on ich zapytał: Czyj to wizerunek i&nbsp;napis? Odpowiedzieli mu: Cesarza.</p>
<p class="BibleIndent" id="BG-12_17"><sup>12.17</sup>&nbsp;Wtedy Jezus im powiedział: Oddawajcie więc cesarzowi to, co <i>należy</i> <i>do</i> cesarza, a&nbsp;co <i>należy</i> <i>do</i> Boga –&nbsp;Bogu. I&nbsp;podziwiali go.</p>
<p class="BibleIndent" id="BG-12_18"><sup>12.18</sup>&nbsp;Potem przyszli do niego saduceusze, którzy mówią, że nie ma zmartwychwstania, i&nbsp;pytali go:</p>
<p class="BibleIndent" id="BG-12_19"><sup>12.19</sup>&nbsp;Nauczycielu, Mojżesz nam napisał, że jeśli czyjś brat umrze i&nbsp;pozostawi żonę, a&nbsp;nie pozostawi dzieci, to jego brat ma ożenić się z&nbsp;jego żoną i&nbsp;wzbudzić potomstwo swemu bratu.</p>
<p class="BibleIndent" id="BG-12_20"><sup>12.20</sup>&nbsp;Otóż było siedmiu braci. Pierwszy ożenił się i&nbsp;umarł, nie zostawiwszy potomstwa.</p>
<p class="BibleIndent" id="BG-12_21"><sup>12.21</sup>&nbsp;Potem ożenił się z&nbsp;nią drugi i&nbsp;umarł, lecz i&nbsp;ten nie zostawił potomstwa, tak samo trzeci.</p>
<p class="BibleIndent" id="BG-12_22"><sup>12.22</sup>&nbsp;I tak pojęło ją siedmiu braci, ale nie zostawili potomstwa. Na koniec, po wszystkich umarła i&nbsp;ta kobieta.</p>
<p class="BibleIndent" id="BG-12_23"><sup>12.23</sup>&nbsp;Przy zmartwychwstaniu więc, gdy powstaną, którego z&nbsp;nich będzie żoną? Bo siedmiu miało ją za żonę.</p>
<p class="BibleIndent" id="BG-12_24"><sup>12.24</sup>&nbsp;Na to Jezus im odpowiedział: Czyż nie dlatego błądzicie, że nie znacie Pisma ani mocy Boga?</p>
<p class="BibleIndent" id="BG-12_25"><sup>12.25</sup>&nbsp;Gdy bowiem zmartwychwstaną, ani się żenić nie będą, ani za mąż wychodzić, ale będą jak aniołowie w&nbsp;niebie.</p>
<p class="BibleIndent" id="BG-12_26"><sup>12.26</sup>&nbsp;A o&nbsp;umarłych, że będą wskrzeszeni, nie czytaliście w&nbsp;księdze Mojżesza, jak Bóg do niego z&nbsp;krzaka przemówił: Ja jestem Bogiem Abrahama, Bogiem Izaaka i&nbsp;Bogiem Jakuba?</p>
<p class="BibleIndent" id="BG-12_27"><sup>12.27</sup>&nbsp;Bóg nie jest Bogiem umarłych, ale Bogiem żywych. Wy więc bardzo błądzicie.</p>
<p class="BibleIndent" id="BG-12_28"><sup>12.28</sup>&nbsp;Podszedł jeden z&nbsp;uczonych w&nbsp;Piśmie i&nbsp;słysząc, że ze sobą rozmawiali <i>oraz</i> widząc, że im dobrze odpowiedział, zapytał go: Które przykazanie jest pierwsze ze wszystkich?</p>
<p class="BibleIndent" id="BG-12_29"><sup>12.29</sup>&nbsp;A Jezus mu odpowiedział: Pierwsze przykazanie ze wszystkich <i>jest</i> <i>to</i>: Słuchaj, Izraelu! Pan, nasz Bóg, Pan jest jeden.</p>
<p class="BibleIndent" id="BG-12_30"><sup>12.30</sup>&nbsp;Będziesz więc miłował Pana, swego Boga, całym swym sercem, całą swą duszą, całym swym umysłem i&nbsp;z&nbsp;całej swojej siły. <i>To</i> <i>jest</i> pierwsze przykazanie.</p>
<p class="BibleIndent" id="BG-12_31"><sup>12.31</sup>&nbsp;A drugie <i>jest</i> <i>do</i> <i>niego</i> podobne: Będziesz miłował swego bliźniego jak samego siebie. Nie ma innego przykazania większego od tych.</p>
<p class="BibleIndent" id="BG-12_32"><sup>12.32</sup>&nbsp;Wtedy powiedział mu uczony w&nbsp;Piśmie: Nauczycielu, zaprawdę dobrze powiedziałeś, że jeden jest Bóg i&nbsp;nie ma innego oprócz niego.</p>
<p class="BibleIndent" id="BG-12_33"><sup>12.33</sup>&nbsp;Miłować go całym sercem, całym umysłem, całą duszą i&nbsp;z&nbsp;całej siły i&nbsp;miłować bliźniego jak samego siebie znaczy więcej niż wszystkie całopalenia i&nbsp;ofiary.</p>
<p class="BibleIndent" id="BG-12_34"><sup>12.34</sup>&nbsp;A Jezus, widząc, że mądrze odpowiedział, rzekł do niego: Niedaleko jesteś od królestwa Bożego. I&nbsp;nikt nie śmiał go więcej pytać.</p>
<p class="BibleIndent" id="BG-12_35"><sup>12.35</sup>&nbsp;Nauczając w&nbsp;świątyni, Jezus zapytał: Jak <i>to</i> <i>jest</i>, że uczeni w&nbsp;Piśmie mówią, że Chrystus jest Synem Dawida?</p>
<p class="BibleIndent" id="BG-12_36"><sup>12.36</sup>&nbsp;Sam Dawid bowiem powiedział przez Ducha Świętego: Rzekł Pan memu Panu: Siądź po mojej prawicy, aż położę twoich nieprzyjaciół jako podnóżek pod twoje stopy.</p>
<p class="BibleIndent" id="BG-12_37"><sup>12.37</sup>&nbsp;<i>Skoro</i> sam Dawid nazywa go Panem, <i>to</i> jak <i>może</i> być jego synem? A&nbsp;wielki tłum chętnie go słuchał.</p>
<p class="BibleIndent" id="BG-12_38"><sup>12.38</sup>&nbsp;I mówił do nich w&nbsp;swoim nauczaniu: Strzeżcie się uczonych w&nbsp;Piśmie, którzy lubią chodzić w&nbsp;długich szatach i&nbsp;lubią pozdrowienia na rynkach;</p>
<p class="BibleIndent" id="BG-12_39"><sup>12.39</sup>&nbsp;I pierwsze krzesła w&nbsp;synagogach, i&nbsp;pierwsze miejsca na ucztach.</p>
<p class="BibleIndent" id="BG-12_40"><sup>12.40</sup>&nbsp;Pożerają oni domy wdów i&nbsp;dla pozoru odprawiają długie modlitwy. Ci otrzymają surowszy wyrok.</p>
<p class="BibleIndent" id="BG-12_41"><sup>12.41</sup>&nbsp;A siedząc naprzeciw skarbony, Jezus przypatrywał się, jak ludzie wrzucali do niej pieniądze. Wielu bogaczy wrzucało wiele.</p>
<p class="BibleIndent" id="BG-12_42"><sup>12.42</sup>&nbsp;Przyszła też pewna uboga wdowa i&nbsp;wrzuciła dwie drobne monety, czyli kwartnik.</p>
<p class="BibleIndent" id="BG-12_43"><sup>12.43</sup>&nbsp;Wtedy zawołał swoich uczniów i&nbsp;powiedział im: Zaprawdę powiadam wam, że ta uboga wdowa wrzuciła więcej niż wszyscy, którzy wrzucali do skarbony.</p>
<p class="BibleIndent" id="BG-12_44"><sup>12.44</sup>&nbsp;Wszyscy bowiem wrzucali z&nbsp;tego, co im zbywało, ale ona ze swego ubóstwa wrzuciła wszystko, co miała, całe swoje utrzymanie.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 13</a></h3>
<p class="BibleIndent" id="BG-13_1"><sup>13.1</sup>&nbsp;Gdy wychodził ze świątyni, jeden z&nbsp;jego uczniów powiedział do niego: Nauczycielu, patrz, jakie kamienie i&nbsp;jakie budowle!</p>
<p class="BibleIndent" id="BG-13_2"><sup>13.2</sup>&nbsp;A Jezus mu odpowiedział: Widzisz te wielkie budowle? Nie zostanie kamień na kamieniu, który by nie został zwalony.</p>
<p class="BibleIndent" id="BG-13_3"><sup>13.3</sup>&nbsp;A gdy siedział na Górze Oliwnej, naprzeciwko świątyni, Piotr, Jakub, Jan i&nbsp;Andrzej pytali go na osobności:</p>
<p class="BibleIndent" id="BG-13_4"><sup>13.4</sup>&nbsp;Powiedz nam, kiedy się to stanie i&nbsp;jaki będzie znak, gdy to wszystko będzie się spełniać?</p>
<p class="BibleIndent" id="BG-13_5"><sup>13.5</sup>&nbsp;A Jezus w&nbsp;odpowiedzi zaczął im mówić: Uważajcie, aby was ktoś nie zwiódł.</p>
<p class="BibleIndent" id="BG-13_6"><sup>13.6</sup>&nbsp;Wielu bowiem przyjdzie pod moim imieniem, mówiąc: Ja jestem <i>Chrystusem</i>. I&nbsp;wielu zwiodą.</p>
<p class="BibleIndent" id="BG-13_7"><sup>13.7</sup>&nbsp;Gdy więc usłyszycie o&nbsp;wojnach i&nbsp;pogłoski o&nbsp;wojnach, nie lękajcie się. To musi się stać, ale <i>to</i> jeszcze nie koniec.</p>
<p class="BibleIndent" id="BG-13_8"><sup>13.8</sup>&nbsp;Powstanie bowiem naród przeciwko narodowi i&nbsp;królestwo przeciwko królestwu, będą też miejscami trzęsienia ziemi, a&nbsp;także głód i&nbsp;zamęt. To jest początek boleści.</p>
<p class="BibleIndent" id="BG-13_9"><sup>13.9</sup>&nbsp;Lecz miejcie się na baczności, bo będą was wydawać sądom i&nbsp;biczować w&nbsp;synagogach. Staniecie przed namiestnikami i&nbsp;królami z&nbsp;mojego powodu, na świadectwo przeciwko nim.</p>
<p class="BibleIndent" id="BG-13_10"><sup>13.10</sup>&nbsp;A ewangelia musi być najpierw głoszona wszystkim narodom.</p>
<p class="BibleIndent" id="BG-13_11"><sup>13.11</sup>&nbsp;A gdy będą was prowadzić, żeby was wydać, nie martwcie się wcześniej, co macie mówić, ani o&nbsp;tym nie rozmyślajcie, ale mówcie to, co wam będzie dane w&nbsp;tej godzinie. Nie wy bowiem będziecie mówić, ale Duch Święty.</p>
<p class="BibleIndent" id="BG-13_12"><sup>13.12</sup>&nbsp;I wyda na śmierć brat brata, a&nbsp;ojciec syna. Dzieci powstaną przeciwko rodzicom i&nbsp;spowodują ich śmierć.</p>
<p class="BibleIndent" id="BG-13_13"><sup>13.13</sup>&nbsp;I będziecie znienawidzeni przez wszystkich z&nbsp;powodu mego imienia. Kto jednak wytrwa do końca, będzie zbawiony.</p>
<p class="BibleIndent" id="BG-13_14"><sup>13.14</sup>&nbsp;Gdy więc zobaczycie obrzydliwość spustoszenia, o&nbsp;której mówił prorok Daniel, stojącą tam, gdzie stać nie powinna (kto czyta, niech rozumie), wtedy ci, którzy będą w&nbsp;Judei, niech uciekają w&nbsp;góry;</p>
<p class="BibleIndent" id="BG-13_15"><sup>13.15</sup>&nbsp;A kto będzie na dachu, niech nie schodzi ani nie wchodzi do domu, aby coś z&nbsp;niego zabrać;</p>
<p class="BibleIndent" id="BG-13_16"><sup>13.16</sup>&nbsp;Kto zaś będzie w&nbsp;polu, niech nie wraca, aby wziąć swoją szatę.</p>
<p class="BibleIndent" id="BG-13_17"><sup>13.17</sup>&nbsp;Lecz biada brzemiennym i&nbsp;karmiącym w&nbsp;tych dniach!</p>
<p class="BibleIndent" id="BG-13_18"><sup>13.18</sup>&nbsp;Módlcie się więc, aby wasza ucieczka nie wypadła w&nbsp;zimie.</p>
<p class="BibleIndent" id="BG-13_19"><sup>13.19</sup>&nbsp;Będą to bowiem dni takiego ucisku, jakiego nie było od początku stworzenia, którego dokonał Bóg, aż dotąd i&nbsp;<i>nigdy</i> nie będzie.</p>
<p class="BibleIndent" id="BG-13_20"><sup>13.20</sup>&nbsp;A gdyby Pan nie skrócił tych dni, żadne ciało nie byłoby zbawione. Lecz ze względu na wybranych, których <i>sobie</i> obrał, skrócił te dni.</p>
<p class="BibleIndent" id="BG-13_21"><sup>13.21</sup>&nbsp;Jeśli wtedy ktoś wam powie: Oto tu <i>jest</i> Chrystus, albo: Oto tam <i>jest</i> –&nbsp;nie wierzcie.</p>
<p class="BibleIndent" id="BG-13_22"><sup>13.22</sup>&nbsp;Powstaną bowiem fałszywi Chrystusowie i&nbsp;fałszywi prorocy i&nbsp;będą czynić znaki i&nbsp;cuda, aby zwieść, o&nbsp;ile można, nawet wybranych.</p>
<p class="BibleIndent" id="BG-13_23"><sup>13.23</sup>&nbsp;Wy więc uważajcie. Wszystko wam przepowiedziałem.</p>
<p class="BibleIndent" id="BG-13_24"><sup>13.24</sup>&nbsp;Ale w&nbsp;tych dniach, po tym ucisku, zaćmi się słońce i&nbsp;księżyc nie da swego blasku;</p>
<p class="BibleIndent" id="BG-13_25"><sup>13.25</sup>&nbsp;Gwiazdy nieba będą spadać i&nbsp;moce, które są na niebie, zostaną poruszone.</p>
<p class="BibleIndent" id="BG-13_26"><sup>13.26</sup>&nbsp;A wtedy ujrzą Syna Człowieczego przychodzącego w&nbsp;obłokach z&nbsp;wielką mocą i&nbsp;chwałą.</p>
<p class="BibleIndent" id="BG-13_27"><sup>13.27</sup>&nbsp;Wówczas pośle swoich aniołów i&nbsp;zgromadzi swoich wybranych z&nbsp;czterech stron świata, od krańca ziemi aż do krańca nieba.</p>
<p class="BibleIndent" id="BG-13_28"><sup>13.28</sup>&nbsp;A od drzewa figowego uczcie się przez podobieństwo: Gdy już jego gałąź staje się miękka i&nbsp;wypuszcza liście, poznajecie, że lato jest blisko.</p>
<p class="BibleIndent" id="BG-13_29"><sup>13.29</sup>&nbsp;Tak i&nbsp;wy, gdy ujrzycie, że to się dzieje, wiedzcie, że jest blisko, u&nbsp;drzwi.</p>
<p class="BibleIndent" id="BG-13_30"><sup>13.30</sup>&nbsp;Zaprawdę powiadam wam: Nie przeminie to pokolenie, aż się to wszystko stanie.</p>
<p class="BibleIndent" id="BG-13_31"><sup>13.31</sup>&nbsp;Niebo i&nbsp;ziemia przeminą, ale moje słowa nie przeminą.</p>
<p class="BibleIndent" id="BG-13_32"><sup>13.32</sup>&nbsp;Lecz o&nbsp;tym dniu i&nbsp;godzinie nikt nie wie, ani aniołowie, którzy są w&nbsp;niebie, ani Syn, tylko Ojciec.</p>
<p class="BibleIndent" id="BG-13_33"><sup>13.33</sup>&nbsp;Uważajcie, czuwajcie i&nbsp;módlcie się, bo nie wiecie, kiedy ten czas nadejdzie.</p>
<p class="BibleIndent" id="BG-13_34"><sup>13.34</sup>&nbsp;<i>Syn</i> <i>Człowieczy</i> <i>bowiem</i> <i>jest</i> jak człowiek, który wyjeżdżając, zostawił swój dom, dał władzę swoim sługom i&nbsp;każdemu jego pracę, a&nbsp;odźwiernemu nakazał czuwać.</p>
<p class="BibleIndent" id="BG-13_35"><sup>13.35</sup>&nbsp;Czuwajcie więc, bo nie wiecie, kiedy pan domu przyjdzie: wieczorem czy o&nbsp;północy, gdy pieją koguty czy rano;</p>
<p class="BibleIndent" id="BG-13_36"><sup>13.36</sup>&nbsp;By przypadkiem, przyszedłszy niespodziewanie, nie zastał was śpiących.</p>
<p class="BibleIndent" id="BG-13_37"><sup>13.37</sup>&nbsp;A to, co wam mówię, mówię wszystkim: Czuwajcie!</p>
<h3 class="sigil_not_in_toc"><a href="../Text/PL-41.xhtml">Ewangelia Marka 14</a></h3>
<p class="BibleIndent" id="BG-14_1"><sup>14.1</sup>&nbsp;A po dwóch dniach była Pascha i&nbsp;święto Przaśników. I&nbsp;naczelni kapłani oraz uczeni w&nbsp;Piśmie szukali <i>sposobu</i>, jak by go podstępnie schwytać i&nbsp;zabić.</p>
<p class="BibleIndent" id="BG-14_2"><sup>14.2</sup>&nbsp;Lecz mówili: Nie w&nbsp;święto, aby czasem nie wywołać rozruchów wśród ludu.</p>
<p class="BibleIndent" id="BG-14_3"><sup>14.3</sup>&nbsp;A gdy był w&nbsp;Betanii, w&nbsp;domu Szymona Trędowatego, i&nbsp;siedział przy stole, przyszła kobieta, która miała alabastrowe naczynie <i>pełne</i> bardzo drogiego olejku nardowego. Rozbiła naczynie i&nbsp;wylała mu olejek na głowę.</p>
<p class="BibleIndent" id="BG-14_4"><sup>14.4</sup>&nbsp;Niektórzy oburzyli się i&nbsp;mówili: Po co takie marnotrawstwo olejku?</p>
<p class="BibleIndent" id="BG-14_5"><sup>14.5</sup>&nbsp;Przecież można to było sprzedać drożej niż za trzysta groszy i&nbsp;rozdać <i>je</i> ubogim. I&nbsp;szemrali przeciwko niej.</p>
<p class="BibleIndent" id="BG-14_6"><sup>14.6</sup>&nbsp;Lecz Jezus powiedział: Zostawcie ją! Dlaczego sprawiacie jej przykrość? Dobry uczynek spełniła wobec mnie.</p>
<p class="BibleIndent" id="BG-14_7"><sup>14.7</sup>&nbsp;Ubogich bowiem zawsze macie u&nbsp;siebie i&nbsp;kiedy zechcecie, możecie im dobrze czynić. Mnie jednak nie zawsze będziecie mieć.</p>
<p class="BibleIndent" id="BG-14_8"><sup>14.8</sup>&nbsp;Ona zrobiła, co mogła. Zawczasu namaściła moje ciało na pogrzeb.</p>
<p class="BibleIndent" id="BG-14_9"><sup>14.9</sup>&nbsp;Zaprawdę powiadam wam: Gdziekolwiek po całym świecie będzie głoszona ta ewangelia, będzie się również opowiadać na jej pamiątkę to, co zrobiła.</p>
<p class="BibleIndent" id="BG-14_10"><sup>14.10</sup>&nbsp;Wtedy Judasz Iskariota, jeden z&nbsp;dwunastu, poszedł do naczelnych kapłanów, aby im go wydać.</p>
<p class="BibleIndent" id="BG-14_11"><sup>14.11</sup>&nbsp;A gdy oni to usłyszeli, ucieszyli się i&nbsp;obiecali dać mu pieniądze. I&nbsp;szukał sposobności, aby go wydać.</p>
<p class="BibleIndent" id="BG-14_12"><sup>14.12</sup>&nbsp;W pierwszy dzień Przaśników, gdy zabijano baranka paschalnego, zapytali go jego uczniowie: Gdzie chcesz, abyśmy poszli i&nbsp;przygotowali ci Paschę do spożycia?</p>
<p class="BibleIndent" id="BG-14_13"><sup>14.13</sup>&nbsp;I posłał dwóch spośród swych uczniów, i&nbsp;powiedział im: Idźcie do miasta, a&nbsp;spotka się z&nbsp;wami człowiek niosący dzban wody. Idźcie za nim.</p>
<p class="BibleIndent" id="BG-14_14"><sup>14.14</sup>&nbsp;Tam zaś, gdzie wejdzie, powiecie gospodarzowi: Nauczyciel pyta: Gdzie jest pokój, w&nbsp;którym będę jadł Paschę z&nbsp;moimi uczniami?</p>
<p class="BibleIndent" id="BG-14_15"><sup>14.15</sup>&nbsp;A on wam pokaże wielką salę <i>na</i> <i>piętrze</i>, urządzoną i&nbsp;przygotowaną. Tam dla nas <i>wszystko</i> przygotujcie.</p>
<p class="BibleIndent" id="BG-14_16"><sup>14.16</sup>&nbsp;Odeszli więc jego uczniowie i&nbsp;przyszli do miasta, gdzie znaleźli <i>wszystko</i> tak, jak im powiedział, i&nbsp;przygotowali Paschę.</p>
<p class="BibleIndent" id="BG-14_17"><sup>14.17</sup>&nbsp;A gdy nastał wieczór, przyszedł z&nbsp;dwunastoma.</p>
<p class="BibleIndent" id="BG-14_18"><sup>14.18</sup>&nbsp;Kiedy siedzieli za stołem i&nbsp;jedli, Jezus powiedział: Zaprawdę powiadam wam, że jeden z&nbsp;was, jedzący ze mną, wyda mnie.</p>
<p class="BibleIndent" id="BG-14_19"><sup>14.19</sup>&nbsp;Wtedy zaczęli się smucić i&nbsp;pytać jeden po drugim: Czy to ja? a&nbsp;inny: Czy ja?</p>
<p class="BibleIndent" id="BG-14_20"><sup>14.20</sup>&nbsp;Lecz on im odpowiedział: Jeden z&nbsp;dwunastu, ten, który ze mną macza w&nbsp;misie.</p>
<p class="BibleIndent" id="BG-14_21"><sup>14.21</sup>&nbsp;Syn Człowieczy odchodzi, jak jest o&nbsp;nim napisane, ale biada temu człowiekowi, przez którego Syn Człowieczy będzie wydany! Lepiej byłoby dla tego człowieka, gdyby się nie urodził.</p>
<p class="BibleIndent" id="BG-14_22"><sup>14.22</sup>&nbsp;A gdy jedli, Jezus wziął chleb, pobłogosławił, połamał i&nbsp;dał im, mówiąc: Bierzcie, jedzcie, to jest moje ciało.</p>
<p class="BibleIndent" id="BG-14_23"><sup>14.23</sup>&nbsp;Potem wziął kielich, złożył dziękczynienie i&nbsp;dał im. I&nbsp;pili z&nbsp;niego wszyscy.</p>
<p class="BibleIndent" id="BG-14_24"><sup>14.24</sup>&nbsp;I powiedział im: To jest moja krew nowego testamentu, która się za wielu wylewa.</p>
<p class="BibleIndent" id="BG-14_25"><sup>14.25</sup>&nbsp;Zaprawdę powiadam wam: Nie będę więcej pił z&nbsp;owocu winorośli aż do tego dnia, gdy go będę pił nowy w&nbsp;królestwie Bożym.</p>
<p class="BibleIndent" id="BG-14_26"><sup>14.26</sup>&nbsp;A gdy zaśpiewali hymn, wyszli ku Górze Oliwnej.</p>
<p class="BibleIndent" id="BG-14_27"><sup>14.27</sup>&nbsp;Potem Jezus im powiedział: Wy wszyscy zgorszycie się z&nbsp;mojego powodu tej nocy, bo jest napisane: Uderzę pasterza, a&nbsp;rozproszą się owce.</p>
<p class="BibleIndent" id="BG-14_28"><sup>14.28</sup>&nbsp;Lecz gdy zmartwychwstanę, udam się do Galilei przed wami.</p>
<p class="BibleIndent" id="BG-14_29"><sup>14.29</sup>&nbsp;Ale Piotr mu powiedział: Jeśli nawet wszyscy się zgorszą, jednak nie ja.</p>
<p class="BibleIndent" id="BG-14_30"><sup>14.30</sup>&nbsp;I powiedział mu Jezus: Zaprawdę powiadam ci, że dziś, tej nocy, zanim kogut dwa razy zapieje, trzy razy się mnie wyprzesz.</p>
<p class="BibleIndent" id="BG-14_31"><sup>14.31</sup>&nbsp;Ale on tym bardziej zapewniał: Choćbym miał z&nbsp;tobą i&nbsp;umrzeć, nie wyprę się ciebie. Tak samo mówili wszyscy.</p>
<p class="BibleIndent" id="BG-14_32"><sup>14.32</sup>&nbsp;I przyszli na miejsce zwane Getsemani. Wtedy powiedział do swoich uczniów: Siedźcie tu, ja tymczasem będę się modlił.</p>
<p class="BibleIndent" id="BG-14_33"><sup>14.33</sup>&nbsp;Wziąwszy ze sobą Piotra, Jakuba i&nbsp;Jana, zaczął odczuwać lęk i&nbsp;udrękę.</p>
<p class="BibleIndent" id="BG-14_34"><sup>14.34</sup>&nbsp;I powiedział do nich: Bardzo smutna jest moja dusza aż do śmierci. Zostańcie tu i&nbsp;czuwajcie.</p>
<p class="BibleIndent" id="BG-14_35"><sup>14.35</sup>&nbsp;A odszedłszy trochę <i>dalej</i>, upadł na ziemię i&nbsp;modlił się, aby, jeśli to możliwe, ominęła go ta godzina.</p>
<p class="BibleIndent" id="BG-14_36"><sup>14.36</sup>&nbsp;I powiedział: Abba, Ojcze, dla ciebie wszystko jest możliwe, zabierz ode mnie ten kielich. Jednak <i>niech</i> <i>się</i> <i>stanie</i> nie to, co ja chcę, ale to, co ty.</p>
<p class="BibleIndent" id="BG-14_37"><sup>14.37</sup>&nbsp;Potem przyszedł i&nbsp;zastał ich śpiących. I&nbsp;powiedział do Piotra: Szymonie, śpisz? Nie mogłeś czuwać jednej godziny?</p>
<p class="BibleIndent" id="BG-14_38"><sup>14.38</sup>&nbsp;Czuwajcie i&nbsp;módlcie się, abyście nie ulegli pokusie. Duch wprawdzie jest ochoczy, ale ciało słabe.</p>
<p class="BibleIndent" id="BG-14_39"><sup>14.39</sup>&nbsp;I odszedłszy znowu, modlił się tymi samymi słowami.</p>
<p class="BibleIndent" id="BG-14_40"><sup>14.40</sup>&nbsp;A gdy wrócił, ponownie zastał ich śpiących, bo oczy same im się zamykały; i&nbsp;nie wiedzieli, co mu odpowiedzieć.</p>
<p class="BibleIndent" id="BG-14_41"><sup>14.41</sup>&nbsp;I przyszedł po raz trzeci, i&nbsp;powiedział im: Śpijcie dalej i&nbsp;odpoczywajcie! Dosyć! Nadeszła godzina, oto Syn Człowieczy będzie wydany w&nbsp;ręce grzeszników.</p>
<p class="BibleIndent" id="BG-14_42"><sup>14.42</sup>&nbsp;Wstańcie, chodźmy! Oto zbliża się ten, który mnie wydaje.</p>
<p class="BibleIndent" id="BG-14_43"><sup>14.43</sup>&nbsp;I zaraz, gdy on jeszcze mówił, nadszedł Judasz, jeden z&nbsp;dwunastu, a&nbsp;z&nbsp;nim wielka zgraja z&nbsp;mieczami i&nbsp;kijami od naczelnych kapłanów, uczonych w&nbsp;Piśmie i&nbsp;starszych.</p>
<p class="BibleIndent" id="BG-14_44"><sup>14.44</sup>&nbsp;A ten, który go zdradził, ustalił z&nbsp;nimi znak, mówiąc: Ten, którego pocałuję, to on, schwytajcie go i&nbsp;prowadźcie ostrożnie.</p>
<p class="BibleIndent" id="BG-14_45"><sup>14.45</sup>&nbsp;Gdy tylko przyszedł, natychmiast zbliżył się do niego i&nbsp;powiedział: Mistrzu, Mistrzu! I&nbsp;pocałował go.</p>
<p class="BibleIndent" id="BG-14_46"><sup>14.46</sup>&nbsp;Wtedy tamci rzucili się na niego i&nbsp;schwytali go.</p>
<p class="BibleIndent" id="BG-14_47"><sup>14.47</sup>&nbsp;A jeden z&nbsp;tych, którzy tam stali, dobył miecz, uderzył sługę najwyższego kapłana i&nbsp;odciął mu ucho.</p>
<p class="BibleIndent" id="BG-14_48"><sup>14.48</sup>&nbsp;Jezus zaś powiedział do nich: Wyszliście jak na bandytę z&nbsp;mieczami i&nbsp;kijami, aby mnie schwytać.</p>
<p class="BibleIndent" id="BG-14_49"><sup>14.49</sup>&nbsp;Codziennie bywałem u&nbsp;was w&nbsp;świątyni, nauczając, a&nbsp;nie schwytaliście mnie. Ale Pisma <i>muszą</i> się wypełnić.</p>
<p class="BibleIndent" id="BG-14_50"><sup>14.50</sup>&nbsp;Wtedy wszyscy opuścili go i&nbsp;uciekli.</p>
<p class="BibleIndent" id="BG-14_51"><sup>14.51</sup>&nbsp;A szedł za nim pewien młody człowiek mający płótno narzucone na gołe <i>ciało</i>. I&nbsp;pochwycili go młodzieńcy.</p>
<p class="BibleIndent" id="BG-14_52"><sup>14.52</sup>&nbsp;Ale on zostawił płótno i&nbsp;nago uciekł od nich.</p>
<p class="BibleIndent" id="BG-14_53"><sup>14.53</sup>&nbsp;Wtedy przyprowadzili Jezusa do najwyższego kapłana, gdzie zeszli się wszyscy naczelni kapłani, starsi i&nbsp;uczeni w&nbsp;Piśmie.</p>
<p class="BibleIndent" id="BG-14_54"><sup>14.54</sup>&nbsp;Piotr zaś szedł za nim z&nbsp;daleka aż do dziedzińca najwyższego kapłana i&nbsp;siedział ze sługami, grzejąc się przy ogniu.</p>
<p class="BibleIndent" id="BG-14_55"><sup>14.55</sup>&nbsp;Tymczasem naczelni kapłani i&nbsp;cała Rada szukali świadectwa przeciwko Jezusowi, aby go skazać na śmierć, ale nie znaleźli.</p>
<p class="BibleIndent" id="BG-14_56"><sup>14.56</sup>&nbsp;Wielu bowiem fałszywie świadczyło przeciwko niemu, lecz ich świadectwa nie były zgodne.</p>
<p class="BibleIndent" id="BG-14_57"><sup>14.57</sup>&nbsp;Wtedy niektórzy wystąpili i&nbsp;fałszywie świadczyli przeciwko niemu, mówiąc:</p>
<p class="BibleIndent" id="BG-14_58"><sup>14.58</sup>&nbsp;Słyszeliśmy, jak mówił: Zburzę tę świątynię ręką uczynioną, a&nbsp;w&nbsp;trzy dni zbuduję inną, nie ręką uczynioną.</p>
<p class="BibleIndent" id="BG-14_59"><sup>14.59</sup>&nbsp;Lecz i&nbsp;tak ich świadectwo nie było zgodne.</p>
<p class="BibleIndent" id="BG-14_60"><sup>14.60</sup>&nbsp;Wtedy najwyższy kapłan, stanąwszy na środku, zapytał Jezusa: Nic nie odpowiadasz? <i>Cóż</i> <i>to</i> <i>jest</i>, co oni przeciwko tobie zeznają?</p>
<p class="BibleIndent" id="BG-14_61"><sup>14.61</sup>&nbsp;Ale on milczał i&nbsp;nic nie odpowiedział. Znowu zapytał go najwyższy kapłan: Czy ty jesteś Chrystusem, Synem Błogosławionego?</p>
<p class="BibleIndent" id="BG-14_62"><sup>14.62</sup>&nbsp;A Jezus odpowiedział: Ja jestem. I&nbsp;ujrzycie Syna Człowieczego siedzącego po prawicy mocy <i>Boga</i> i&nbsp;przychodzącego z&nbsp;obłokami nieba.</p>
<p class="BibleIndent" id="BG-14_63"><sup>14.63</sup>&nbsp;Wtedy najwyższy kapłan rozdarł swoje szaty i&nbsp;powiedział: Czyż potrzebujemy jeszcze świadków?</p>
<p class="BibleIndent" id="BG-14_64"><sup>14.64</sup>&nbsp;Słyszeliście bluźnierstwo. Jak wam się zdaje? A&nbsp;oni wszyscy wydali wyrok, że zasługuje na śmierć.</p>
<p class="BibleIndent" id="BG-14_65"><sup>14.65</sup>&nbsp;I niektórzy zaczęli pluć na niego, zakrywali mu twarz, bili go pięściami i&nbsp;mówili: Prorokuj! A&nbsp;słudzy go policzkowali.</p>
<p class="BibleIndent" id="BG-14_66"><sup>14.66</sup>&nbsp;Kiedy Piotr był na dole, na dziedzińcu, przyszła jedna ze służących najwyższego kapłana.</p>
<p class="BibleIndent" id="BG-14_67"><sup>14.67</sup>&nbsp;A gdy zobaczyła, że Piotr grzeje się <i>przy</i> <i>ogniu</i>, popatrzyła na niego i&nbsp;powiedziała: I&nbsp;ty byłeś z&nbsp;Jezusem z&nbsp;Nazaretu.</p>
<p class="BibleIndent" id="BG-14_68"><sup>14.68</sup>&nbsp;Lecz on się wyparł, mówiąc: Nie wiem i&nbsp;nie rozumiem, o&nbsp;czym mówisz. I&nbsp;wyszedł na zewnątrz do przedsionka, a&nbsp;kogut zapiał.</p>
<p class="BibleIndent" id="BG-14_69"><sup>14.69</sup>&nbsp;Wtedy służąca zobaczyła go znowu i&nbsp;zaczęła mówić do tych, którzy tam stali: To jest <i>jeden</i> z&nbsp;nich.</p>
<p class="BibleIndent" id="BG-14_70"><sup>14.70</sup>&nbsp;A on ponownie się wyparł. I&nbsp;znowu, po chwili ci, którzy tam stali, powiedzieli do Piotra: Na pewno jesteś <i>jednym</i> z&nbsp;nich, bo jesteś Galilejczykiem i&nbsp;twoja mowa jest podobna.</p>
<p class="BibleIndent" id="BG-14_71"><sup>14.71</sup>&nbsp;Lecz on zaczął się zaklinać i&nbsp;przysięgać: Nie znam tego człowieka, o&nbsp;którym mówicie.</p>
<p class="BibleIndent" id="BG-14_72"><sup>14.72</sup>&nbsp;Wtedy kogut zapiał po raz drugi. I&nbsp;przypomniał sobie Piotr słowa, które powiedział mu Jezus: Zanim kogut dwa razy zapieje, trzy razy się mnie wyprzesz. I&nbsp;wyszedłszy, zapłakał.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 15</a></h3>
<p class="BibleIndent" id="BG-15_1"><sup>15.1</sup>&nbsp;Wczesnym rankiem naczelni kapłani, naradziwszy się razem ze starszymi, uczonymi w&nbsp;Piśmie i&nbsp;całą Radą, związali Jezusa, odprowadzili go i&nbsp;wydali Piłatowi.</p>
<p class="BibleIndent" id="BG-15_2"><sup>15.2</sup>&nbsp;A Piłat zapytał go: Czy ty jesteś królem Żydów? On mu odpowiedział: Ty <i>sam</i> <i>to</i> mówisz.</p>
<p class="BibleIndent" id="BG-15_3"><sup>15.3</sup>&nbsp;I oskarżali go naczelni kapłani o&nbsp;wiele rzeczy, ale on nic nie odpowiedział.</p>
<p class="BibleIndent" id="BG-15_4"><sup>15.4</sup>&nbsp;Wtedy Piłat znowu go zapytał: Nic nie odpowiadasz? Zobacz, jak wiele zeznają przeciwko tobie.</p>
<p class="BibleIndent" id="BG-15_5"><sup>15.5</sup>&nbsp;Jezus jednak nic nie odpowiedział, tak że Piłat się dziwił.</p>
<p class="BibleIndent" id="BG-15_6"><sup>15.6</sup>&nbsp;Na święto miał on zwyczaj wypuszczać im jednego więźnia, o&nbsp;którego prosili.</p>
<p class="BibleIndent" id="BG-15_7"><sup>15.7</sup>&nbsp;A był <i>jeden</i>, zwany Barabaszem, więziony wraz z&nbsp;buntownikami, którzy podczas rozruchów popełnili zabójstwo.</p>
<p class="BibleIndent" id="BG-15_8"><sup>15.8</sup>&nbsp;I tłum zaczął wołać i&nbsp;prosić, <i>żeby</i> <i>zrobił</i> to, co zawsze dla nich robił.</p>
<p class="BibleIndent" id="BG-15_9"><sup>15.9</sup>&nbsp;Lecz Piłat im odpowiedział: Chcecie, abym wam wypuścił króla Żydów?</p>
<p class="BibleIndent" id="BG-15_10"><sup>15.10</sup>&nbsp;Wiedział bowiem, że naczelni kapłani wydali go z&nbsp;zawiści.</p>
<p class="BibleIndent" id="BG-15_11"><sup>15.11</sup>&nbsp;Ale naczelni kapłani podburzyli tłum, żeby raczej wypuścił im Barabasza.</p>
<p class="BibleIndent" id="BG-15_12"><sup>15.12</sup>&nbsp;A Piłat znowu im odpowiedział: Cóż więc chcecie, abym uczynił <i>z</i> <i>tym</i>, którego nazywacie królem Żydów?</p>
<p class="BibleIndent" id="BG-15_13"><sup>15.13</sup>&nbsp;A oni znowu zawołali: Ukrzyżuj go!</p>
<p class="BibleIndent" id="BG-15_14"><sup>15.14</sup>&nbsp;Wtedy Piłat zapytał: Cóż on złego uczynił? Lecz oni jeszcze głośniej wołali: Ukrzyżuj go!</p>
<p class="BibleIndent" id="BG-15_15"><sup>15.15</sup>&nbsp;Piłat więc, chcąc zadowolić tłum, wypuścił im Barabasza, a&nbsp;Jezusa ubiczował i&nbsp;wydał im na ukrzyżowanie.</p>
<p class="BibleIndent" id="BG-15_16"><sup>15.16</sup>&nbsp;Żołnierze wprowadzili go do sali, czyli do ratusza, i&nbsp;zwołali cały oddział.</p>
<p class="BibleIndent" id="BG-15_17"><sup>15.17</sup>&nbsp;Potem ubrali go w&nbsp;purpurę, a&nbsp;uplótłszy koronę z&nbsp;cierni, włożyli mu na <i>głowę</i>.</p>
<p class="BibleIndent" id="BG-15_18"><sup>15.18</sup>&nbsp;I zaczęli go pozdrawiać: Witaj, królu Żydów!</p>
<p class="BibleIndent" id="BG-15_19"><sup>15.19</sup>&nbsp;Bili go trzciną po głowie i&nbsp;pluli na niego, a&nbsp;upadając na kolana, oddawali mu pokłon.</p>
<p class="BibleIndent" id="BG-15_20"><sup>15.20</sup>&nbsp;A gdy go wyszydzili, zdjęli z&nbsp;niego purpurę, ubrali go w&nbsp;<i>jego</i> własne szaty i&nbsp;wyprowadzili na ukrzyżowanie.</p>
<p class="BibleIndent" id="BG-15_21"><sup>15.21</sup>&nbsp;I przymusili przechodzącego obok niejakiego Szymona z&nbsp;Cyreny, który szedł z&nbsp;pola, ojca Aleksandra i&nbsp;Rufusa, aby niósł jego krzyż.</p>
<p class="BibleIndent" id="BG-15_22"><sup>15.22</sup>&nbsp;I przyprowadzili go na miejsce <i>zwane</i> Golgotą, co się tłumaczy: Miejsce Czaszki.</p>
<p class="BibleIndent" id="BG-15_23"><sup>15.23</sup>&nbsp;Dawali mu do picia wino z&nbsp;mirrą, ale go nie przyjął.</p>
<p class="BibleIndent" id="BG-15_24"><sup>15.24</sup>&nbsp;A gdy go ukrzyżowali, rozdzielili jego szaty, rzucając o&nbsp;nie losy, <i>by</i> <i>rozstrzygnąć</i>, co kto ma wziąć.</p>
<p class="BibleIndent" id="BG-15_25"><sup>15.25</sup>&nbsp;A była godzina trzecia, gdy go ukrzyżowali.</p>
<p class="BibleIndent" id="BG-15_26"><sup>15.26</sup>&nbsp;Był też napis z&nbsp;podaniem jego winy: Król Żydów.</p>
<p class="BibleIndent" id="BG-15_27"><sup>15.27</sup>&nbsp;I ukrzyżowali z&nbsp;nim dwóch bandytów, jednego po prawej, a&nbsp;drugiego po jego lewej stronie.</p>
<p class="BibleIndent" id="BG-15_28"><sup>15.28</sup>&nbsp;Tak wypełniło się Pismo, które mówi: Zaliczono go w&nbsp;poczet złoczyńców.</p>
<p class="BibleIndent" id="BG-15_29"><sup>15.29</sup>&nbsp;A ci, którzy przechodzili obok, bluźnili mu, kiwając głowami i&nbsp;mówiąc: Ej! Ty, który burzysz świątynię i&nbsp;w&nbsp;trzy dni <i>ją</i> odbudowujesz;</p>
<p class="BibleIndent" id="BG-15_30"><sup>15.30</sup>&nbsp;Ratuj samego siebie i&nbsp;zejdź z&nbsp;krzyża!</p>
<p class="BibleIndent" id="BG-15_31"><sup>15.31</sup>&nbsp;Podobnie naczelni kapłani wraz z&nbsp;uczonymi w&nbsp;Piśmie, naśmiewając się, mówili między sobą: Innych ratował, a&nbsp;samego siebie uratować nie może.</p>
<p class="BibleIndent" id="BG-15_32"><sup>15.32</sup>&nbsp;Niech Chrystus, król Izraela, zejdzie teraz z&nbsp;krzyża, żebyśmy ujrzeli i&nbsp;uwierzyli. Urągali mu także ci, którzy byli z&nbsp;nim ukrzyżowani.</p>
<p class="BibleIndent" id="BG-15_33"><sup>15.33</sup>&nbsp;A gdy była szósta godzina, ciemność ogarnęła całą ziemię aż do godziny dziewiątej.</p>
<p class="BibleIndent" id="BG-15_34"><sup>15.34</sup>&nbsp;O godzinie dziewiątej Jezus zawołał donośnym głosem: Eloi, Eloi, lama sabachthani? –&nbsp;co się tłumaczy: Boże mój, Boże mój, czemu mnie opuściłeś?</p>
<p class="BibleIndent" id="BG-15_35"><sup>15.35</sup>&nbsp;A niektórzy ze stojących tam <i>ludzi</i>, usłyszawszy to, mówili: Woła Eliasza.</p>
<p class="BibleIndent" id="BG-15_36"><sup>15.36</sup>&nbsp;Wtedy ktoś podbiegł, napełnił gąbkę octem i&nbsp;włożywszy na trzcinę, dał mu pić, mówiąc: Przestańcie, zobaczymy, czy przyjdzie Eliasz, aby go zdjąć.</p>
<p class="BibleIndent" id="BG-15_37"><sup>15.37</sup>&nbsp;A Jezus zawołał donośnym głosem i&nbsp;oddał ducha.</p>
<p class="BibleIndent" id="BG-15_38"><sup>15.38</sup>&nbsp;I rozerwała się na pół zasłona świątyni, od góry aż do dołu.</p>
<p class="BibleIndent" id="BG-15_39"><sup>15.39</sup>&nbsp;A setnik, który stał naprzeciw, widząc, że tak wołając, oddał ducha, powiedział: Ten człowiek prawdziwie był Synem Bożym.</p>
<p class="BibleIndent" id="BG-15_40"><sup>15.40</sup>&nbsp;Były <i>tam</i> też kobiety, które przypatrywały się z&nbsp;daleka, a&nbsp;wśród nich Maria Magdalena i&nbsp;Maria, matka Jakuba Mniejszego i&nbsp;Józefa, oraz Salome.</p>
<p class="BibleIndent" id="BG-15_41"><sup>15.41</sup>&nbsp;One to, gdy jeszcze był w&nbsp;Galilei, chodziły za nim i&nbsp;usługiwały mu. <i>Było</i> też wiele innych, które wraz z&nbsp;nim przyszły do Jerozolimy.</p>
<p class="BibleIndent" id="BG-15_42"><sup>15.42</sup>&nbsp;A ponieważ był <i>dzień</i> przygotowania, który jest przed szabatem, i&nbsp;nastał już wieczór;</p>
<p class="BibleIndent" id="BG-15_43"><sup>15.43</sup>&nbsp;Przyszedł Józef z&nbsp;Arymatei, ważny członek Rady, który sam też oczekiwał królestwa Bożego, śmiało wszedł do Piłata i&nbsp;poprosił o&nbsp;ciało Jezusa.</p>
<p class="BibleIndent" id="BG-15_44"><sup>15.44</sup>&nbsp;A Piłat zdziwił się, że już nie żyje, i&nbsp;zawoławszy setnika, zapytał go, czy dawno umarł.</p>
<p class="BibleIndent" id="BG-15_45"><sup>15.45</sup>&nbsp;I upewniony przez setnika, wydał ciało Józefowi.</p>
<p class="BibleIndent" id="BG-15_46"><sup>15.46</sup>&nbsp;Ten kupił płótno, zdjął go, owinął płótnem i&nbsp;złożył w&nbsp;grobowcu, który był wykuty w&nbsp;skale, a&nbsp;przed wejście do grobowca zatoczył kamień.</p>
<p class="BibleIndent" id="BG-15_47"><sup>15.47</sup>&nbsp;A Maria Magdalena i&nbsp;Maria, <i>matka</i> Józefa, patrzyły, gdzie go złożono.</p>
<h3 class="sigil_not_in_toc"><a href="../Text/PL-41.xhtml">Ewangelia Marka 16</a></h3>
<p class="BibleIndent" id="BG-16_1"><sup>16.1</sup>&nbsp;A gdy minął szabat, Maria Magdalena, Maria, <i>matka</i> Jakuba, i&nbsp;Salome nakupiły wonności, aby pójść i&nbsp;namaścić go.</p>
<p class="BibleIndent" id="BG-16_2"><sup>16.2</sup>&nbsp;Pierwszego dnia po szabacie, wczesnym rankiem, gdy wzeszło słońce, przyszły do grobu.</p>
<p class="BibleIndent" id="BG-16_3"><sup>16.3</sup>&nbsp;I mówiły do siebie: Któż nam odwali kamień od wejścia do grobowca?</p>
<p class="BibleIndent" id="BG-16_4"><sup>16.4</sup>&nbsp;(A gdy spojrzały, zobaczyły, że kamień został odwalony). Był bowiem bardzo wielki.</p>
<p class="BibleIndent" id="BG-16_5"><sup>16.5</sup>&nbsp;Gdy weszły do grobowca, ujrzały młodzieńca siedzącego po prawej stronie, ubranego w&nbsp;białą szatę, i&nbsp;przestraszyły się.</p>
<p class="BibleIndent" id="BG-16_6"><sup>16.6</sup>&nbsp;Lecz on powiedział do nich: Nie bójcie się. Szukacie Jezusa z&nbsp;Nazaretu, który był ukrzyżowany. Powstał, nie ma <i>go</i> tu. Oto miejsce, gdzie go złożono.</p>
<p class="BibleIndent" id="BG-16_7"><sup>16.7</sup>&nbsp;Ale idźcie i&nbsp;powiedzcie jego uczniom i&nbsp;Piotrowi: Udaje się przed wami do Galilei. Tam go ujrzycie, jak wam powiedział.</p>
<p class="BibleIndent" id="BG-16_8"><sup>16.8</sup>&nbsp;Wyszły więc szybko i&nbsp;uciekły od grobu, bo ogarnęły je lęk i&nbsp;zdumienie. Nikomu też nic nie mówiły, ponieważ się bały.</p>
<p class="BibleIndent" id="BG-16_9"><sup>16.9</sup>&nbsp;A Jezus, gdy zmartwychwstał wczesnym rankiem pierwszego <i>dnia</i> po szabacie, ukazał się najpierw Marii Magdalenie, z&nbsp;której wypędził siedem demonów.</p>
<p class="BibleIndent" id="BG-16_10"><sup>16.10</sup>&nbsp;Ona zaś poszła i&nbsp;opowiedziała <i>to</i> tym, którzy z&nbsp;nim przebywali, pogrążonym w&nbsp;smutku i&nbsp;płaczącym.</p>
<p class="BibleIndent" id="BG-16_11"><sup>16.11</sup>&nbsp;A gdy oni usłyszeli, że żyje i&nbsp;że go widziała, nie wierzyli.</p>
<p class="BibleIndent" id="BG-16_12"><sup>16.12</sup>&nbsp;Potem ukazał się w&nbsp;innej postaci dwom z&nbsp;nich, gdy szli na wieś.</p>
<p class="BibleIndent" id="BG-16_13"><sup>16.13</sup>&nbsp;Oni poszli i&nbsp;opowiedzieli pozostałym. Lecz i&nbsp;tym nie uwierzyli.</p>
<p class="BibleIndent" id="BG-16_14"><sup>16.14</sup>&nbsp;Na koniec ukazał się jedenastu, gdy siedzieli za stołem, i&nbsp;wyrzucał im ich niewiarę i&nbsp;zatwardziałość serca, że nie wierzyli tym, którzy go widzieli wskrzeszonego.</p>
<p class="BibleIndent" id="BG-16_15"><sup>16.15</sup>&nbsp;I powiedział do nich: Idźcie na cały świat i&nbsp;głoście ewangelię wszelkiemu stworzeniu.</p>
<p class="BibleIndent" id="BG-16_16"><sup>16.16</sup>&nbsp;Kto uwierzy i&nbsp;ochrzci się, będzie zbawiony, ale kto nie uwierzy, będzie potępiony.</p>
<p class="BibleIndent" id="BG-16_17"><sup>16.17</sup>&nbsp;A takie znaki będą towarzyszyć tym, którzy uwierzą: w&nbsp;moim imieniu będą wypędzać demony, będą mówić nowymi językami;</p>
<p class="BibleIndent" id="BG-16_18"><sup>16.18</sup>&nbsp;Będą brać węże, a&nbsp;choćby wypili coś śmiercionośnego, nie zaszkodzi im; na chorych będą kłaść ręce, a&nbsp;ci odzyskają zdrowie.</p>
<p class="BibleIndent" id="BG-16_19"><sup>16.19</sup>&nbsp;A gdy Pan przestał do nich mówić, został wzięty do nieba i&nbsp;zasiadł po prawicy Boga.</p>
<p class="BibleIndent" id="BG-16_20"><sup>16.20</sup>&nbsp;Oni zaś poszli i&nbsp;głosili wszędzie, a&nbsp;Pan współdziałał z&nbsp;nimi i&nbsp;potwierdzał <i>ich</i> słowa znakami, które im towarzyszyły. <i>Amen</i>.</p>
</div>
</body>
</html>