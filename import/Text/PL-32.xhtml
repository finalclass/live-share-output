<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Księga Jonasza</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Księga Jonasza</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-32.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-32.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-32.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-32.xhtml#BG-4_1">[&nbsp;04&nbsp;]</a></span></p>

<h3 class="sigil_not_in_toc"><a href="../Text/PL-32.xhtml">Księga Jonasza 1</a></h3>
<p class="BibleIndent" id="BG-1_1"><sup>1.1</sup>&nbsp;Słowo PANA doszło do Jonasza, syna Amittaja, mówiące:</p>
<p class="BibleIndent" id="BG-1_2"><sup>1.2</sup>&nbsp;Wstań, idź do Niniwy, tego wielkiego miasta, i&nbsp;wołaj przeciwko niej, bo jej niegodziwość wzniosła się przed moje oblicze.</p>
<p class="BibleIndent" id="BG-1_3"><sup>1.3</sup>&nbsp;Ale Jonasz wstał, aby uciec do Tarszisz sprzed oblicza PANA, i&nbsp;przybył do Jafy. Znalazł okręt, który płynął do Tarszisz, zapłacił za przejazd i&nbsp;wsiadł na niego, aby płynąć z&nbsp;nimi do Tarszisz <i>i</i> <i>uciec</i> sprzed oblicza PANA.</p>
<p class="BibleIndent" id="BG-1_4"><sup>1.4</sup>&nbsp;Lecz PAN zesłał gwałtowny wiatr na morze i&nbsp;powstała potężna burza na morzu, tak że zdawało się, że okręt się rozbije.</p>
<p class="BibleIndent" id="BG-1_5"><sup>1.5</sup>&nbsp;A żeglarze przestraszyli się i&nbsp;każdy z&nbsp;nich wołał do swego boga, a&nbsp;wyrzucali do morza ładunek, który był na okręcie, aby ten był lżejszy. Ale Jonasz zszedł wcześniej na niższy pokład okrętu, położył się i&nbsp;twardo zasnął.</p>
<p class="BibleIndent" id="BG-1_6"><sup>1.6</sup>&nbsp;Przyszedł więc do niego sternik i&nbsp;zapytał go: Cóż ty czynisz, śpiochu? Wstań, wołaj do swego Boga, może Bóg wspomni na nas, abyśmy nie zginęli.</p>
<p class="BibleIndent" id="BG-1_7"><sup>1.7</sup>&nbsp;Wtedy powiedzieli jeden do drugiego: Chodźcie, rzućmy losy, abyśmy się dowiedzieli, przez kogo <i>spadło</i> na nas to nieszczęście. Rzucili więc losy i&nbsp;padło na Jonasza.</p>
<p class="BibleIndent" id="BG-1_8"><sup>1.8</sup>&nbsp;I powiedzieli do niego: Powiedz nam, prosimy, przez kogo <i>spadło</i> na nas to nieszczęście. Jaki jest twój zawód? Skąd pochodzisz? Z&nbsp;jakiego kraju i&nbsp;z&nbsp;jakiego narodu jesteś?</p>
<p class="BibleIndent" id="BG-1_9"><sup>1.9</sup>&nbsp;Odpowiedział im: Jestem Hebrajczykiem i&nbsp;boję się PANA, Boga nieba, który stworzył morze i&nbsp;ziemię.</p>
<p class="BibleIndent" id="BG-1_10"><sup>1.10</sup>&nbsp;Wtedy ci mężczyźni bardzo się zlękli i&nbsp;zapytali: Czemu tak uczyniłeś? Oni bowiem dowiedzieli się, że ucieka sprzed oblicza PANA, bo im to powiedział.</p>
<p class="BibleIndent" id="BG-1_11"><sup>1.11</sup>&nbsp;Powiedzieli jeszcze do niego: Cóż mamy z&nbsp;tobą uczynić, aby morze się uspokoiło? Morze bowiem coraz bardziej się burzyło.</p>
<p class="BibleIndent" id="BG-1_12"><sup>1.12</sup>&nbsp;Odpowiedział im: Weźcie mnie i&nbsp;wrzućcie do morza, a&nbsp;ono uspokoi się dla was, gdyż wiem, że z&nbsp;mojego powodu ta wielka burza <i>przyszła</i> na was.</p>
<p class="BibleIndent" id="BG-1_13"><sup>1.13</sup>&nbsp;Lecz ci mężczyźni wiosłowali silniej, aby dotrzeć do brzegu, ale nie mogli, bo morze coraz bardziej się burzyło przeciwko nim.</p>
<p class="BibleIndent" id="BG-1_14"><sup>1.14</sup>&nbsp;Zawołali więc do PANA: PANIE, prosimy, nie pozwól nam zginąć z&nbsp;powodu życia tego człowieka i&nbsp;nie obciążaj nas krwią niewinną. Ty bowiem, PANIE, uczyniłeś, jak ci się spodobało.</p>
<p class="BibleIndent" id="BG-1_15"><sup>1.15</sup>&nbsp;Potem wzięli Jonasza i&nbsp;wrzucili do morza, a&nbsp;morze przestało się burzyć.</p>
<p class="BibleIndent" id="BG-1_16"><sup>1.16</sup>&nbsp;Wtedy ci mężczyźni, zdjęci wielkim strachem przed PANEM, złożyli PANU ofiarę i&nbsp;uczynili śluby.</p>
<p class="BibleIndent" id="BG-1_17"><sup>1.17</sup>&nbsp;A PAN przygotował wielką rybę, która połknęła Jonasza. I&nbsp;Jonasz był we wnętrznościach tej ryby trzy dni i&nbsp;trzy noce.</p>
<h3 class="sigil_not_in_toc"><a href="../Text/PL-32.xhtml">Księga Jonasza 2</a></h3>
<p class="BibleIndent" id="BG-2_1"><sup>2.1</sup>&nbsp;I modlił się Jonasz do PANA, swego Boga, we wnętrznościach tej ryby;</p>
<p class="BibleIndent" id="BG-2_2"><sup>2.2</sup>&nbsp;I powiedział: Wołałem do PANA w&nbsp;swoim ucisku i&nbsp;wysłuchał mnie; z&nbsp;głębi piekła wołałem i&nbsp;wysłuchałeś mego głosu.</p>
<p class="BibleIndent" id="BG-2_3"><sup>2.3</sup>&nbsp;Rzuciłeś mnie bowiem w&nbsp;głębię, w&nbsp;sam środek morza, i&nbsp;ogarnęła mnie toń. Wszystkie twoje nawałnice i&nbsp;fale przewaliły się nade mną.</p>
<p class="BibleIndent" id="BG-2_4"><sup>2.4</sup>&nbsp;Wtedy powiedziałem: Zostałem wygnany sprzed twoich oczu, ale będę jeszcze patrzył w&nbsp;stronę twej świętej świątyni.</p>
<p class="BibleIndent" id="BG-2_5"><sup>2.5</sup>&nbsp;Wody ogarnęły mnie aż do duszy, przepaść mnie otoczyła, moją głowę owinęła trawa morska.</p>
<p class="BibleIndent" id="BG-2_6"><sup>2.6</sup>&nbsp;Zstąpiłem aż do posad gór, swymi ryglami ziemia zamknęła się przede mną na wieki. Ty jednak wyprowadziłeś moje życie z&nbsp;dołu, PANIE, mój Boże!</p>
<p class="BibleIndent" id="BG-2_7"><sup>2.7</sup>&nbsp;Gdy moja dusza we mnie omdlewała, wspomniałem na PANA, a&nbsp;moja modlitwa przyszła do ciebie, do twej świętej świątyni.</p>
<p class="BibleIndent" id="BG-2_8"><sup>2.8</sup>&nbsp;Ci, którzy trzymają się próżnych marności, pozbawiają się miłosierdzia;</p>
<p class="BibleIndent" id="BG-2_9"><sup>2.9</sup>&nbsp;Ale ja z&nbsp;głosem dziękczynienia będę ci składał ofiary, wypełnię to, co ślubowałem. Od PANA <i>pochodzi</i> wybawienie.</p>
<p class="BibleIndent" id="BG-2_10"><sup>2.10</sup>&nbsp;Wtedy PAN rozkazał <i>tej</i> rybie, a&nbsp;ona wypluła Jonasza na brzeg.</p>
<h3 class="sigil_not_in_toc"><a href="../Text/PL-32.xhtml">Księga Jonasza 3</a></h3>
<p class="BibleIndent" id="BG-3_1"><sup>3.1</sup>&nbsp;Wtedy słowo PANA doszło do Jonasza po raz drugi mówiące:</p>
<p class="BibleIndent" id="BG-3_2"><sup>3.2</sup>&nbsp;Wstań, idź do Niniwy, tego wielkiego miasta, i&nbsp;głoś przeciwko niej to, co ci rozkazuję.</p>
<p class="BibleIndent" id="BG-3_3"><sup>3.3</sup>&nbsp;Wstał więc Jonasz i&nbsp;poszedł do Niniwy zgodnie ze słowem PANA. A&nbsp;Niniwa była bardzo wielkim miastem, <i>na</i> trzy dni drogi.</p>
<p class="BibleIndent" id="BG-3_4"><sup>3.4</sup>&nbsp;Jonasz zaczął chodzić po mieście, ile mógł przejść w&nbsp;jeden dzień, i&nbsp;wołał: Po czterdziestu dniach Niniwa zostanie zburzona.</p>
<p class="BibleIndent" id="BG-3_5"><sup>3.5</sup>&nbsp;I mieszkańcy Niniwy uwierzyli Bogu, ogłosili post i&nbsp;oblekli się w&nbsp;wory, od największego z&nbsp;nich aż do najmniejszego.</p>
<p class="BibleIndent" id="BG-3_6"><sup>3.6</sup>&nbsp;Doszła bowiem <i>ta</i> sprawa do króla Niniwy i&nbsp;powstał z&nbsp;tronu, i&nbsp;zdjął z&nbsp;siebie płaszcz, po czym oblekł się w&nbsp;wór i&nbsp;siedział w&nbsp;popiele.</p>
<p class="BibleIndent" id="BG-3_7"><sup>3.7</sup>&nbsp;Rozkazał ogłosić i&nbsp;opowiadać w&nbsp;Niniwie z&nbsp;dekretu króla i&nbsp;swoich książąt: Ludzie i&nbsp;zwierzęta, woły i&nbsp;owce niech nic nie jedzą, niech się nie pasą i&nbsp;wody nie piją;</p>
<p class="BibleIndent" id="BG-3_8"><sup>3.8</sup>&nbsp;Ale ludzie i&nbsp;zwierzęta niech się okryją worami i&nbsp;niech gorliwie wołają do Boga. Niech każdy się odwróci od swojej złej drogi i&nbsp;od grabieży <i>popełnianej</i> swoimi rękami.</p>
<p class="BibleIndent" id="BG-3_9"><sup>3.9</sup>&nbsp;Kto wie, czy Bóg się nie odwróci i&nbsp;nie pożałuje, i&nbsp;nie odstąpi od zapalczywości swego gniewu, abyśmy nie zginęli.</p>
<p class="BibleIndent" id="BG-3_10"><sup>3.10</sup>&nbsp;I Bóg widział ich czyny, że odwrócili się od swojej złej drogi, i&nbsp;Bóg pożałował tego nieszczęścia, które zapowiedział im czynić, a&nbsp;nie uczynił.</p>
<h3 class="sigil_not_in_toc"><a href="../Text/PL-32.xhtml">Księga Jonasza 4</a></h3>
<p class="BibleIndent" id="BG-4_1"><sup>4.1</sup>&nbsp;Ale Jonaszowi bardzo się to nie podobało i&nbsp;rozgniewał się.</p>
<p class="BibleIndent" id="BG-4_2"><sup>4.2</sup>&nbsp;I modlił się do PANA, mówiąc: Proszę, PANIE, czy tego nie mówiłem, gdy jeszcze byłem w&nbsp;swojej ziemi? Dlatego zaraz uciekłem do Tarszisz, gdyż wiedziałem, że ty jesteś Bogiem łaskawym i&nbsp;litościwym, nieskorym do gniewu i&nbsp;<i>pełnym</i> wielkiego miłosierdzia, który żałuje nieszczęścia.</p>
<p class="BibleIndent" id="BG-4_3"><sup>4.3</sup>&nbsp;A teraz, PANIE, proszę, zabierz ode mnie moje życie, bo lepiej mi umrzeć, niż żyć.</p>
<p class="BibleIndent" id="BG-4_4"><sup>4.4</sup>&nbsp;PAN odpowiedział: Czy to dobrze, że <i>tak</i> się gniewasz?</p>
<p class="BibleIndent" id="BG-4_5"><sup>4.5</sup>&nbsp;Wyszedł więc Jonasz z&nbsp;miasta i&nbsp;usiadł po wschodniej stronie miasta. Tam zrobił sobie szałas i&nbsp;usiadł w&nbsp;jego cieniu, by zobaczyć, co się stanie z&nbsp;tym miastem.</p>
<p class="BibleIndent" id="BG-4_6"><sup>4.6</sup>&nbsp;A PAN Bóg sprawił, że nad Jonaszem wyrosła tykwa, aby zasłaniała jego głowę i&nbsp;chroniła go przed upałem. I&nbsp;Jonasz bardzo się cieszył <i>z</i> <i>tej</i> tykwy.</p>
<p class="BibleIndent" id="BG-4_7"><sup>4.7</sup>&nbsp;Ale nazajutrz o&nbsp;świcie Bóg sprawił, że robak podgryzł tę tykwę, tak że uschła.</p>
<p class="BibleIndent" id="BG-4_8"><sup>4.8</sup>&nbsp;I gdy wzeszło słońce, Bóg wzbudził suchy wiatr wschodni; i&nbsp;słońce tak prażyło głowę Jonasza, że omdlewał i&nbsp;życzył sobie śmierci, mówiąc: Lepiej mi umrzeć, niż żyć.</p>
<p class="BibleIndent" id="BG-4_9"><sup>4.9</sup>&nbsp;I Bóg powiedział do Jonasza: Czy to dobrze, że tak się gniewasz z&nbsp;powodu tej tykwy? I&nbsp;odpowiedział: To dobrze, że się gniewam, <i>nawet</i> aż na śmierć.</p>
<p class="BibleIndent" id="BG-4_10"><sup>4.10</sup>&nbsp;Wtedy PAN mu powiedział: Żałujesz tej tykwy, przy której nie pracowałeś ani nie dałeś jej wzrostu; wyrosła w&nbsp;jedną noc i&nbsp;w&nbsp;jedną noc uschła;</p>
<p class="BibleIndent" id="BG-4_11"><sup>4.11</sup>&nbsp;A ja miałbym nie żałować Niniwy, tego wielkiego miasta, w&nbsp;którym jest więcej niż sto dwadzieścia tysięcy ludzi, którzy nie umieją rozróżnić swej prawej ręki od lewej, a&nbsp;także wiele bydła?</p>
</div>
</body>
</html>