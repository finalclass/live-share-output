<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Księga Zachariasza</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Księga Zachariasza</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-38.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-38.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-38.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-38.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-38.xhtml#BG-5_1">[&nbsp;05&nbsp;]</a></span> <span class="margin"><a href="../Text/PL-38.xhtml#BG-6_1">[&nbsp;06&nbsp;]</a></span> <span class="margin"><a href="../Text/PL-38.xhtml#BG-7_1">[&nbsp;07&nbsp;]</a></span> <span class="margin"><a href="../Text/PL-38.xhtml#BG-8_1">[&nbsp;08&nbsp;]</a></span> <span class="margin"><a href="../Text/PL-38.xhtml#BG-9_1">[&nbsp;09&nbsp;]</a></span> <span class="margin"><a href="../Text/PL-38.xhtml#BG-10_1">[&nbsp;10&nbsp;]</a></span> <span class="margin"><a href="../Text/PL-38.xhtml#BG-11_1">[&nbsp;11&nbsp;]</a></span> <span class="margin"><a href="../Text/PL-38.xhtml#BG-12_1">[&nbsp;12&nbsp;]</a></span> <span class="margin"><a href="../Text/PL-38.xhtml#BG-13_1">[&nbsp;13&nbsp;]</a></span> <span class="margin"><a href="../Text/PL-38.xhtml#BG-14_1">[&nbsp;14&nbsp;]</a></span></p>

<h3 class="sigil_not_in_toc"><a href="../Text/PL-38.xhtml">Księga Zachariasza 1</a></h3>
<p class="BibleIndent" id="BG-1_1"><sup>1.1</sup>&nbsp;W ósmym miesiącu drugiego roku Dariusza słowo PANA doszło do Zachariasza, syna Berechiasza, syna Iddo proroka, mówiące:</p>
<p class="BibleIndent" id="BG-1_2"><sup>1.2</sup>&nbsp;PAN bardzo się rozgniewał na waszych ojców.</p>
<p class="BibleIndent" id="BG-1_3"><sup>1.3</sup>&nbsp;Dlatego powiedz im: Tak mówi PAN zastępów: Powróćcie do mnie, mówi PAN zastępów, a&nbsp;ja powrócę do was, mówi PAN zastępów.</p>
<p class="BibleIndent" id="BG-1_4"><sup>1.4</sup>&nbsp;Nie bądźcie jak wasi ojcowie, do których wołali dawni prorocy, mówiąc: Tak mówi PAN zastępów: Odwróćcie się teraz od waszych złych dróg i&nbsp;od waszych złych uczynków. Ale oni nie usłuchali ani nie zważali na mnie, mówi PAN.</p>
<p class="BibleIndent" id="BG-1_5"><sup>1.5</sup>&nbsp;Gdzie są wasi ojcowie? A&nbsp;prorocy, czy żyją wiecznie?</p>
<p class="BibleIndent" id="BG-1_6"><sup>1.6</sup>&nbsp;Czyż jednak moje słowa i&nbsp;ustawy, które rozkazałem moim sługom, prorokom, nie dotarły do waszych ojców? Powrócili i&nbsp;powiedzieli: Jak PAN zastępów zamierzył uczynić nam według naszych dróg i&nbsp;naszych uczynków, tak nam uczynił.</p>
<p class="BibleIndent" id="BG-1_7"><sup>1.7</sup>&nbsp;Dnia dwudziestego czwartego, jedenastego miesiąca, czyli w&nbsp;miesiącu Szebat, w&nbsp;drugim roku Dariusza, słowo PANA doszło do Zachariasza, syna Berechiasza, syna proroka Iddo, mówiące:</p>
<p class="BibleIndent" id="BG-1_8"><sup>1.8</sup>&nbsp;Widziałem w&nbsp;nocy, a&nbsp;oto mąż jechał na rudym koniu, który stał wśród mirtów, które <i>były</i> na nizinie, a&nbsp;za nim konie rude, pstrokate i&nbsp;białe.</p>
<p class="BibleIndent" id="BG-1_9"><sup>1.9</sup>&nbsp;Wtedy zapytałem: Kim oni <i>są</i>, mój panie? I&nbsp;Anioł, który rozmawiał ze mną, odpowiedział mi: Ja ci pokażę, kim oni są.</p>
<p class="BibleIndent" id="BG-1_10"><sup>1.10</sup>&nbsp;I mąż, który stał wśród mirtów, odpowiedział: To są ci, których PAN posłał, aby obeszli ziemię.</p>
<p class="BibleIndent" id="BG-1_11"><sup>1.11</sup>&nbsp;I odpowiedzieli Aniołowi PANA stojącemu wśród mirtów: Obeszliśmy ziemię, a&nbsp;oto cała ziemia żyje bezpiecznie i&nbsp;zażywa pokoju.</p>
<p class="BibleIndent" id="BG-1_12"><sup>1.12</sup>&nbsp;Wtedy Anioł PANA odpowiedział: PANIE zastępów, jak długo jeszcze nie będziesz się litował nad Jerozolimą i&nbsp;nad miastami Judy, na które się gniewasz już siedemdziesiąt lat?</p>
<p class="BibleIndent" id="BG-1_13"><sup>1.13</sup>&nbsp;PAN odpowiedział Aniołowi, który rozmawiał ze mną, słowami dobrymi, słowami pociechy.</p>
<p class="BibleIndent" id="BG-1_14"><sup>1.14</sup>&nbsp;Potem Anioł, który rozmawiał ze mną, powiedział: Wołaj i&nbsp;mów: Tak mówi PAN zastępów: Zapłonąłem wielką gorliwością o&nbsp;Jerozolimę i&nbsp;o&nbsp;Syjon.</p>
<p class="BibleIndent" id="BG-1_15"><sup>1.15</sup>&nbsp;A bardzo się gniewam na te narody, które zażywają pokoju, bo <i>gdy</i> się trochę gniewałem, one wtedy przyczyniły się do nieszczęścia.</p>
<p class="BibleIndent" id="BG-1_16"><sup>1.16</sup>&nbsp;Dlatego tak mówi PAN: Zwróciłem się do Jerozolimy w&nbsp;miłosierdziu, mój dom zostanie w&nbsp;niej zbudowany, mówi PAN zastępów, i&nbsp;sznur <i>będzie</i> rozciągnięty nad Jerozolimą.</p>
<p class="BibleIndent" id="BG-1_17"><sup>1.17</sup>&nbsp;Wołaj jeszcze: Tak mówi PAN zastępów: Moje miasta jeszcze się rozciągną z&nbsp;powodu <i>obfitości</i> dobra, PAN jeszcze pocieszy Syjon i&nbsp;jeszcze wybierze Jerozolimę.</p>
<p class="BibleIndent" id="BG-1_18"><sup>1.18</sup>&nbsp;Wtedy podniosłem swe oczy i&nbsp;spojrzałem, a&nbsp;oto cztery rogi.</p>
<p class="BibleIndent" id="BG-1_19"><sup>1.19</sup>&nbsp;I zapytałem Anioła, który rozmawiał ze mną: Cóż to jest? I&nbsp;odpowiedział mi: To są rogi, które rozproszyły Judę, Izraela i&nbsp;Jerozolimę.</p>
<p class="BibleIndent" id="BG-1_20"><sup>1.20</sup>&nbsp;Następnie PAN ukazał mi czterech kowali.</p>
<p class="BibleIndent" id="BG-1_21"><sup>1.21</sup>&nbsp;I zapytałem: Co oni przyszli czynić? I&nbsp;odpowiedział: To są rogi, które rozproszyły Judę, tak że nikt nie mógł podnieść swojej głowy. Dlatego oni przyszli, aby je przestraszyć i&nbsp;strącić rogi tych narodów, <i>które</i> podniosły swoje rogi przeciwko ziemi Judy, aby ją rozproszyć.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 2</a></h3>
<p class="BibleIndent" id="BG-2_1"><sup>2.1</sup>&nbsp;Potem <i>znowu</i> podniosłem swoje oczy i&nbsp;spojrzałem, a&nbsp;oto mężczyzna, w&nbsp;którego ręce był sznur mierniczy.</p>
<p class="BibleIndent" id="BG-2_2"><sup>2.2</sup>&nbsp;I zapytałem: Dokąd idziesz? Odpowiedział mi: <i>Idę</i> zmierzyć Jerozolimę, by zobaczyć, jaka <i>jest</i> jej szerokość i&nbsp;jaka jej długość.</p>
<p class="BibleIndent" id="BG-2_3"><sup>2.3</sup>&nbsp;A oto gdy Anioł, który rozmawiał ze mną, odchodził, inny anioł wyszedł mu naprzeciw.</p>
<p class="BibleIndent" id="BG-2_4"><sup>2.4</sup>&nbsp;I powiedział do niego: Biegnij i&nbsp;powiedz temu młodzieńcowi: Jerozolima będzie zamieszkana jak miasta bez murów ze względu na mnóstwo ludu i&nbsp;bydła w&nbsp;niej.</p>
<p class="BibleIndent" id="BG-2_5"><sup>2.5</sup>&nbsp;A ja, mówi PAN, będę dla niej murem ognistym dokoła i&nbsp;będę chwałą pośród niej.</p>
<p class="BibleIndent" id="BG-2_6"><sup>2.6</sup>&nbsp;Hej, hej! Uciekajcie z&nbsp;ziemi północnej, mówi PAN, ponieważ rozproszyłem was na cztery strony świata, mówi PAN.</p>
<p class="BibleIndent" id="BG-2_7"><sup>2.7</sup>&nbsp;Ratuj się, o&nbsp;Syjonie, który mieszkasz u&nbsp;córki Babilonu.</p>
<p class="BibleIndent" id="BG-2_8"><sup>2.8</sup>&nbsp;Tak bowiem mówi PAN zastępów –&nbsp;posłał mnie na chwałę do tych narodów, które was ograbiły, bo kto was dotyka, dotyka źrenicy jego oka;</p>
<p class="BibleIndent" id="BG-2_9"><sup>2.9</sup>&nbsp;Oto podniosę swoją rękę przeciwko nim i&nbsp;staną się łupem dla swoich sług. I&nbsp;poznacie, że PAN zastępów mnie posłał.</p>
<p class="BibleIndent" id="BG-2_10"><sup>2.10</sup>&nbsp;Zaśpiewaj i&nbsp;raduj się, córko Syjonu, bo oto przyjdę i&nbsp;zamieszkam pośród ciebie, mówi PAN.</p>
<p class="BibleIndent" id="BG-2_11"><sup>2.11</sup>&nbsp;Wiele narodów przyłączy się w&nbsp;tym dniu do PANA i&nbsp;będą moim ludem, a&nbsp;ja zamieszkam pośród ciebie i&nbsp;poznasz, że PAN zastępów posłał mnie do ciebie.</p>
<p class="BibleIndent" id="BG-2_12"><sup>2.12</sup>&nbsp;Wtedy PAN weźmie Judę w&nbsp;posiadanie <i>jako</i> swój dział w&nbsp;ziemi świętej i&nbsp;znowu wybierze Jerozolimę.</p>
<p class="BibleIndent" id="BG-2_13"><sup>2.13</sup>&nbsp;Niech umilknie wszelkie ciało przed PANEM. On bowiem powstał ze swego świętego przybytku.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 3</a></h3>
<p class="BibleIndent" id="BG-3_1"><sup>3.1</sup>&nbsp;Potem ukazał mi Jozuego, najwyższego kapłana, który stał przed Aniołem PANA, i&nbsp;szatana stojącego po jego prawicy, aby mu się sprzeciwiać.</p>
<p class="BibleIndent" id="BG-3_2"><sup>3.2</sup>&nbsp;Ale PAN powiedział do szatana: Niech cię PAN zgromi, szatanie! Niech cię skarci PAN, który wybrał Jerozolimę. Czyż nie jest on jak głownia wyrwana z&nbsp;ognia?</p>
<p class="BibleIndent" id="BG-3_3"><sup>3.3</sup>&nbsp;A Jozue był ubrany w&nbsp;brudne szaty i&nbsp;stał przed Aniołem.</p>
<p class="BibleIndent" id="BG-3_4"><sup>3.4</sup>&nbsp;<i>Ten</i> odezwał się do tych, którzy stali przed nim, i&nbsp;powiedział: Zdejmijcie z&nbsp;niego te brudne szaty. Do niego zaś powiedział: Oto zdjąłem z&nbsp;ciebie twoją nieprawość i&nbsp;oblekłem cię w&nbsp;inne szaty.</p>
<p class="BibleIndent" id="BG-3_5"><sup>3.5</sup>&nbsp;Powiedział jeszcze: Niech włożą mu na głowę piękną mitrę. Włożyli więc piękną mitrę na jego głowę i&nbsp;oblekli go w&nbsp;szaty, a&nbsp;Anioł PANA stał <i>obok</i>.</p>
<p class="BibleIndent" id="BG-3_6"><sup>3.6</sup>&nbsp;Potem Anioł PANA oświadczył Jozuemu:</p>
<p class="BibleIndent" id="BG-3_7"><sup>3.7</sup>&nbsp;Tak mówi PAN zastępów: Jeśli będziesz chodził moimi drogami i&nbsp;jeśli będziesz przestrzegał moich ustaw, wtedy też będziesz sądził mój dom i&nbsp;będziesz strzegł moich dziedzińców, i&nbsp;pozwolę ci chodzić wśród tych, którzy tu stoją.</p>
<p class="BibleIndent" id="BG-3_8"><sup>3.8</sup>&nbsp;Słuchaj więc teraz, Jozue, najwyższy kapłanie, ty i&nbsp;twoi towarzysze, którzy siedzą przed tobą. Są oni bowiem jakby ludźmi niezwykłymi, gdyż oto przywiodę swojego sługę –&nbsp;Latorośl.</p>
<p class="BibleIndent" id="BG-3_9"><sup>3.9</sup>&nbsp;Oto bowiem ten kamień, który kładę przed Jozuem: na <i>tym</i> jednym kamieniu będzie siedmioro oczu. Oto wykonam <i>na</i> <i>nim</i> ryt, mówi PAN zastępów, i&nbsp;zgładzę nieprawość tej ziemi w&nbsp;jednym dniu.</p>
<p class="BibleIndent" id="BG-3_10"><sup>3.10</sup>&nbsp;W tym dniu, mówi PAN zastępów, każdy wezwie swego bliźniego pod winoroślą i&nbsp;pod drzewem figowym.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 4</a></h3>
<p class="BibleIndent" id="BG-4_1"><sup>4.1</sup>&nbsp;Potem Anioł, który rozmawiał ze mną, powrócił i&nbsp;obudził mnie, jak budzi się kogoś ze snu.</p>
<p class="BibleIndent" id="BG-4_2"><sup>4.2</sup>&nbsp;I zapytał mnie: Co widzisz? Odpowiedziałem: Spojrzałem, a&nbsp;oto świecznik cały ze złota, a&nbsp;na jego szczycie jest czasza, na nim siedem lamp, a&nbsp;<i>także</i> siedem rurek do tych siedmiu lamp, które <i>są</i> na jego szczycie;</p>
<p class="BibleIndent" id="BG-4_3"><sup>4.3</sup>&nbsp;Dwa drzewa oliwne obok niego, jedno po prawej stronie czaszy, a&nbsp;drugie po jej lewej stronie.</p>
<p class="BibleIndent" id="BG-4_4"><sup>4.4</sup>&nbsp;Wtedy odezwałem się do Anioła, który rozmawiał ze mną, i&nbsp;zapytałem: Co to jest, mój Panie?</p>
<p class="BibleIndent" id="BG-4_5"><sup>4.5</sup>&nbsp;Anioł, który rozmawiał ze mną, odpowiedział mi: Czy nie wiesz, co to jest? Odpowiedziałem: Nie <i>wiem</i>, mój Panie.</p>
<p class="BibleIndent" id="BG-4_6"><sup>4.6</sup>&nbsp;Wtedy odpowiedział mi: Oto słowo PANA do Zorobabela: Nie wojskiem ani siłą, ale moim Duchem, mówi PAN zastępów.</p>
<p class="BibleIndent" id="BG-4_7"><sup>4.7</sup>&nbsp;Czymże ty jesteś, góro wielka? Wobec Zorobabela staniesz się równiną. On bowiem wyniesie główny kamień z&nbsp;głośnym okrzykiem: Łaska, łaska nad nim.</p>
<p class="BibleIndent" id="BG-4_8"><sup>4.8</sup>&nbsp;I doszło słowo PANA do mnie mówiące:</p>
<p class="BibleIndent" id="BG-4_9"><sup>4.9</sup>&nbsp;Ręce Zorobabela położyły fundamenty tego domu, jego ręce go dokończą; a&nbsp;poznasz, że PAN zastępów posłał mnie do was.</p>
<p class="BibleIndent" id="BG-4_10"><sup>4.10</sup>&nbsp;Któż bowiem wzgardził dniem małych <i>początków</i>? Oni bowiem będą się radować, patrząc na pion w&nbsp;ręku Zorobabela i&nbsp;na tych siedmioro oczu PANA, które przebiegają całą ziemię.</p>
<p class="BibleIndent" id="BG-4_11"><sup>4.11</sup>&nbsp;Wtedy odezwałem się i&nbsp;zapytałem go: Co <i>oznaczają</i> <i>te</i> dwa drzewa oliwne po prawej i&nbsp;lewej stronie tego świecznika?</p>
<p class="BibleIndent" id="BG-4_12"><sup>4.12</sup>&nbsp;I ponownie odezwałem się, i&nbsp;zapytałem go: Co <i>oznaczają</i> <i>te</i> dwie gałęzie oliwne, które dwiema złotymi rurkami wypuszczają z&nbsp;siebie złocistą oliwę?</p>
<p class="BibleIndent" id="BG-4_13"><sup>4.13</sup>&nbsp;On zapytał: Nie wiesz, <i>co</i> <i>to</i> <i>jest</i>? Odpowiedziałem: Nie <i>wiem</i>, mój Panie.</p>
<p class="BibleIndent" id="BG-4_14"><sup>4.14</sup>&nbsp;Wtedy powiedział: To są dwaj pomazańcy, którzy stoją przed Panem całej ziemi.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 5</a></h3>
<p class="BibleIndent" id="BG-5_1"><sup>5.1</sup>&nbsp;Potem odwróciłem się i&nbsp;gdy podniosłem swe oczy, spojrzałem, a&nbsp;oto latający zwój.</p>
<p class="BibleIndent" id="BG-5_2"><sup>5.2</sup>&nbsp;I zapytał mnie: Co widzisz? Odpowiedziałem: Widzę latający zwój, jego długość dwadzieścia łokci, a&nbsp;jego szerokość dziesięć łokci.</p>
<p class="BibleIndent" id="BG-5_3"><sup>5.3</sup>&nbsp;Wtedy powiedział do mnie: To <i>jest</i> przekleństwo, które wyjdzie na całą powierzchnię ziemi. Każdy złodziej bowiem zostanie wykorzeniony według <i>przekleństwa</i> z&nbsp;tej strony i&nbsp;każdy krzywoprzysięzca zostanie wykorzeniony według <i>przekleństwa</i> z&nbsp;drugiej strony.</p>
<p class="BibleIndent" id="BG-5_4"><sup>5.4</sup>&nbsp;Wyprowadzę je, mówi PAN zastępów, aby weszło do domu złodzieja i&nbsp;do domu tego, kto krzywo przysięga na moje imię. Pozostanie w&nbsp;jego domu i&nbsp;zniszczy go wraz z&nbsp;jego drewnem i&nbsp;kamieniem.</p>
<p class="BibleIndent" id="BG-5_5"><sup>5.5</sup>&nbsp;Wtedy wyszedł Anioł, który ze mną rozmawiał, i&nbsp;powiedział mi: Podnieś teraz swoje oczy i&nbsp;zobacz, co to jest, co wychodzi.</p>
<p class="BibleIndent" id="BG-5_6"><sup>5.6</sup>&nbsp;Zapytałem: Co to <i>jest</i>? On odpowiedział: To, co wychodzi, to efa. I&nbsp;dodał: Taki jest ich wygląd w&nbsp;całej ziemi.</p>
<p class="BibleIndent" id="BG-5_7"><sup>5.7</sup>&nbsp;A oto podniósł się talent ołowiu, a&nbsp;przy tym była kobieta, która siedziała wewnątrz efy.</p>
<p class="BibleIndent" id="BG-5_8"><sup>5.8</sup>&nbsp;Wtedy <i>Anioł</i> powiedział: To jest bezbożność. I&nbsp;wrzucił ją do wnętrza efy, wrzucił także do otworu efy ten talent ołowiu.</p>
<p class="BibleIndent" id="BG-5_9"><sup>5.9</sup>&nbsp;Potem podniosłem swoje oczy i&nbsp;spojrzałem, a&nbsp;oto wyszły dwie kobiety mające wiatr pod swoimi skrzydłami, a&nbsp;<i>ich</i> skrzydła przypominały skrzydła bocianie. I&nbsp;podniosły efę między ziemią i&nbsp;niebem.</p>
<p class="BibleIndent" id="BG-5_10"><sup>5.10</sup>&nbsp;Wtedy zapytałem tego Anioła, który rozmawiał ze mną: Dokąd niosą <i>tę</i> efę?</p>
<p class="BibleIndent" id="BG-5_11"><sup>5.11</sup>&nbsp;Powiedział mi: By zbudować dla niej dom w&nbsp;ziemi Szinear, a&nbsp;gdy będzie założony, postawią ją na jej <i>własnej</i> podstawie.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 6</a></h3>
<p class="BibleIndent" id="BG-6_1"><sup>6.1</sup>&nbsp;Potem odwróciłem się, podniosłem swoje oczy i&nbsp;spojrzałem, a&nbsp;oto cztery rydwany wychodziły spomiędzy dwóch gór, a&nbsp;<i>te</i> góry <i>były</i> z&nbsp;miedzi.</p>
<p class="BibleIndent" id="BG-6_2"><sup>6.2</sup>&nbsp;Przy pierwszym rydwanie <i>były</i> konie rude, przy drugim rydwanie –&nbsp;konie kare;</p>
<p class="BibleIndent" id="BG-6_3"><sup>6.3</sup>&nbsp;Przy trzecim rydwanie –&nbsp;konie białe, a&nbsp;przy czwartym rydwanie <i>były</i> konie pstrokate i&nbsp;gniade.</p>
<p class="BibleIndent" id="BG-6_4"><sup>6.4</sup>&nbsp;Wtedy zapytałem Anioła, który rozmawiał ze mną: Co to <i>jest</i>, mój Panie?</p>
<p class="BibleIndent" id="BG-6_5"><sup>6.5</sup>&nbsp;I Anioł odpowiedział mi: To <i>są</i> cztery duchy nieba, wyruszają <i>one</i> z&nbsp;<i>miejsca</i>, gdzie stały przed Panem całej ziemi.</p>
<p class="BibleIndent" id="BG-6_6"><sup>6.6</sup>&nbsp;Zaprzężone konie kare wyruszają do ziemi północnej, białe wyruszają za nimi, pstrokate zaś wyruszają do ziemi południowej.</p>
<p class="BibleIndent" id="BG-6_7"><sup>6.7</sup>&nbsp;A te gniade <i>konie</i> wyruszyły, rwały się do biegu, aby obejść ziemię. Wtedy powiedział: Idźcie i&nbsp;obejdźcie ziemię! I&nbsp;obeszły ziemię.</p>
<p class="BibleIndent" id="BG-6_8"><sup>6.8</sup>&nbsp;Potem zawołał mnie i&nbsp;powiedział: Oto te, które wyruszyły do ziemi północnej, uspokoiły mojego ducha w&nbsp;ziemi północnej.</p>
<p class="BibleIndent" id="BG-6_9"><sup>6.9</sup>&nbsp;I doszło do mnie słowo PANA mówiące:</p>
<p class="BibleIndent" id="BG-6_10"><sup>6.10</sup>&nbsp;Weź <i>dary</i> od tych, co byli w&nbsp;niewoli: od Cheldaja, od Tobiasza i&nbsp;od Jedajasza, którzy przybyli z&nbsp;Babilonu, i&nbsp;przyjdź w&nbsp;tym samym dniu, i&nbsp;wejdź do domu Jozjasza, syna Sofoniasza;</p>
<p class="BibleIndent" id="BG-6_11"><sup>6.11</sup>&nbsp;Weź srebro i&nbsp;złoto, zrób korony i&nbsp;włóż je na głowę Jozuego, syna Josadaka, najwyższego kapłana.</p>
<p class="BibleIndent" id="BG-6_12"><sup>6.12</sup>&nbsp;I powiedz do niego: Tak mówi PAN zastępów: Oto mąż, którego imię brzmi Latorośl; on wyrośnie ze swego miejsca i&nbsp;zbuduje świątynię PANA.</p>
<p class="BibleIndent" id="BG-6_13"><sup>6.13</sup>&nbsp;On zbuduje świątynię PANA, będzie obdarzony chwałą, zasiądzie na swoim tronie i&nbsp;będzie panować na nim, i&nbsp;będzie on kapłanem na swoim tronie; i&nbsp;rada pokoju będzie między nimi oboma.</p>
<p class="BibleIndent" id="BG-6_14"><sup>6.14</sup>&nbsp;A <i>te</i> korony będą dla Chelema, Tobiasza, Jedajasza i&nbsp;Chena, syna Sofoniasza, jako pamiątka w&nbsp;świątyni PANA.</p>
<p class="BibleIndent" id="BG-6_15"><sup>6.15</sup>&nbsp;Przyjdą ludzie z&nbsp;dalekich stron i&nbsp;będą budować świątynię PANA, i&nbsp;poznacie, że PAN zastępów posłał mnie do was. A&nbsp;to się stanie, jeśli pilnie będziecie słuchać głosu PANA, swego Boga.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 7</a></h3>
<p class="BibleIndent" id="BG-7_1"><sup>7.1</sup>&nbsp;W czwartym roku króla Dariusza słowo PANA doszło do Zachariasza, czwartego <i>dnia</i> dziewiątego miesiąca, <i>to</i> jest <i>w</i> <i>miesiącu</i> Kislew;</p>
<p class="BibleIndent" id="BG-7_2"><sup>7.2</sup>&nbsp;Gdy <i>lud</i> posłał do domu Bożego Saresera i&nbsp;Regem-Meleka z&nbsp;ich ludźmi, aby się modlili przed PANEM;</p>
<p class="BibleIndent" id="BG-7_3"><sup>7.3</sup>&nbsp;<i>I</i> aby zapytali kapłanów, którzy <i>byli</i> w&nbsp;domu PANA zastępów, a&nbsp;także proroków: Czy w&nbsp;piątym miesiącu mam <i>jeszcze</i> płakać, poświęcając się, jak to już czyniłem przez tyle lat?</p>
<p class="BibleIndent" id="BG-7_4"><sup>7.4</sup>&nbsp;Doszło do mnie słowo PANA zastępów mówiące:</p>
<p class="BibleIndent" id="BG-7_5"><sup>7.5</sup>&nbsp;Powiedz do całego ludu tej ziemi i&nbsp;do kapłanów: Gdy pościliście i&nbsp;płakaliście w&nbsp;piątym i&nbsp;siódmym <i>miesiącu</i> przez te siedemdziesiąt lat, czy pościliście dla mnie?</p>
<p class="BibleIndent" id="BG-7_6"><sup>7.6</sup>&nbsp;A gdy jecie i&nbsp;pijecie, czy nie dla siebie jecie i&nbsp;nie dla siebie pijecie?</p>
<p class="BibleIndent" id="BG-7_7"><sup>7.7</sup>&nbsp;Czy nie <i>należało</i> <i>raczej</i> <i>czynić</i> według słowa, które PAN głosił przez dawnych proroków, gdy Jerozolima była jeszcze zamieszkana i&nbsp;zażywała pokoju, a&nbsp;także jej okoliczne miasta, gdy południe i&nbsp;równina były zamieszkane?</p>
<p class="BibleIndent" id="BG-7_8"><sup>7.8</sup>&nbsp;I słowo PANA doszło do Zachariasza mówiące:</p>
<p class="BibleIndent" id="BG-7_9"><sup>7.9</sup>&nbsp;Tak mówi PAN zastępów: Sądźcie sprawiedliwie i&nbsp;okazujcie miłosierdzie i&nbsp;litość, każdy swojemu bratu.</p>
<p class="BibleIndent" id="BG-7_10"><sup>7.10</sup>&nbsp;Nie uciskajcie wdowy i&nbsp;sieroty, obcego i&nbsp;ubogiego i&nbsp;nie obmyślajcie zła w&nbsp;swoich sercach, jedni przeciwko drugim.</p>
<p class="BibleIndent" id="BG-7_11"><sup>7.11</sup>&nbsp;Ale oni nie chcieli słuchać i&nbsp;odwrócili się plecami, i&nbsp;zatkali swoje uszy, aby nie słyszeć.</p>
<p class="BibleIndent" id="BG-7_12"><sup>7.12</sup>&nbsp;Zatwardzili swoje serca <i>jak</i> diament, aby nie słuchać prawa i&nbsp;słów, które posyłał PAN zastępów przez swego Ducha za pośrednictwem dawnych proroków. Dlatego nadszedł wielki gniew od PANA zastępów.</p>
<p class="BibleIndent" id="BG-7_13"><sup>7.13</sup>&nbsp;I stało się tak, że podobnie jak gdy on wołał, a&nbsp;<i>oni</i> nie słuchali, tak <i>też</i> <i>gdy</i> <i>oni</i> wołali, ja ich nie wysłuchałem, mówi PAN zastępów.</p>
<p class="BibleIndent" id="BG-7_14"><sup>7.14</sup>&nbsp;I rozproszyłem ich wichrem pomiędzy wszystkimi narodami, których nie znali, a&nbsp;ta ziemia opustoszała po nich, <i>tak</i> że nikt nie przechodził ani nie wracał. Zamienili bowiem rozkoszną ziemię w&nbsp;spustoszenie.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 8</a></h3>
<p class="BibleIndent" id="BG-8_1"><sup>8.1</sup>&nbsp;Potem doszło <i>do</i> <i>mnie</i> słowo PANA zastępów mówiące:</p>
<p class="BibleIndent" id="BG-8_2"><sup>8.2</sup>&nbsp;Tak mówi PAN zastępów: Byłem zazdrosny o&nbsp;Syjon w&nbsp;wielkiej gorliwości, byłem zazdrosny w&nbsp;wielkim gniewie.</p>
<p class="BibleIndent" id="BG-8_3"><sup>8.3</sup>&nbsp;Tak mówi PAN: Wróciłem na Syjon i&nbsp;zamieszkam w&nbsp;Jerozolimie; a&nbsp;Jerozolima będzie nazwana Miastem Wiernym, a&nbsp;góra PANA zastępów –&nbsp;Górą Świętą.</p>
<p class="BibleIndent" id="BG-8_4"><sup>8.4</sup>&nbsp;Tak mówi PAN zastępów: Jeszcze siadać będą starcy i&nbsp;staruszki na ulicach Jerozolimy, każdy z&nbsp;nich z&nbsp;laską w&nbsp;ręku z&nbsp;powodu podeszłego wieku.</p>
<p class="BibleIndent" id="BG-8_5"><sup>8.5</sup>&nbsp;I ulice miasta będą pełne bawiących się na nich chłopców i&nbsp;dziewcząt.</p>
<p class="BibleIndent" id="BG-8_6"><sup>8.6</sup>&nbsp;Tak mówi PAN zastępów: Jeśli w&nbsp;tych dniach wyda się to niemożliwe w&nbsp;oczach resztki tego ludu, czy będzie to też niemożliwe w&nbsp;moich oczach? –&nbsp;mówi PAN zastępów.</p>
<p class="BibleIndent" id="BG-8_7"><sup>8.7</sup>&nbsp;Tak mówi PAN zastępów: Oto wybawię swój lud z&nbsp;ziemi wschodniej i&nbsp;z&nbsp;ziemi zachodniej.</p>
<p class="BibleIndent" id="BG-8_8"><sup>8.8</sup>&nbsp;Sprowadzę go i&nbsp;zamieszka w&nbsp;Jerozolimie, i&nbsp;będzie moim ludem, a&nbsp;ja będę jego Bogiem, w&nbsp;prawdzie i&nbsp;sprawiedliwości.</p>
<p class="BibleIndent" id="BG-8_9"><sup>8.9</sup>&nbsp;Tak mówi PAN zastępów: Niech się umocnią wasze ręce, wy, którzy słuchaliście w&nbsp;tych dniach słów z&nbsp;ust proroków, którzy byli w&nbsp;dniu, <i>kiedy</i> założono fundament domu PANA zastępów, aby świątynia została odbudowana.</p>
<p class="BibleIndent" id="BG-8_10"><sup>8.10</sup>&nbsp;Przed tymi dniami bowiem nie była wynagrodzona praca ludzka i&nbsp;praca bydląt. Dla wychodzących i&nbsp;wchodzących nie było pokoju z&nbsp;powodu wroga, bo ja podburzyłem wszystkich ludzi, jednych przeciwko drugim.</p>
<p class="BibleIndent" id="BG-8_11"><sup>8.11</sup>&nbsp;Lecz teraz nie uczynię z&nbsp;resztką tego ludu tak jak za dawnych dni, mówi PAN zastępów.</p>
<p class="BibleIndent" id="BG-8_12"><sup>8.12</sup>&nbsp;Ale siewy będą <i>rosły</i> w&nbsp;pokoju, winorośl wyda swój owoc, ziemia wyda swoje plony i&nbsp;niebiosa także spuszczą swoją rosę, a&nbsp;to wszystko dam resztce tego ludu w&nbsp;posiadanie.</p>
<p class="BibleIndent" id="BG-8_13"><sup>8.13</sup>&nbsp;I stanie się, że jak byliście przekleństwem wśród pogan, domu Judy i&nbsp;domu Izraela, tak was wybawię i&nbsp;będziecie błogosławieństwem. Nie bójcie się i&nbsp;niech się umocnią wasze ręce.</p>
<p class="BibleIndent" id="BG-8_14"><sup>8.14</sup>&nbsp;Tak bowiem mówi PAN zastępów: Jak postanowiłem ukarać was, gdy wasi ojcowie pobudzali mnie do gniewu, mówi PAN zastępów –&nbsp;i nie żałowałem tego;</p>
<p class="BibleIndent" id="BG-8_15"><sup>8.15</sup>&nbsp;Tak znowu postanowiłem w&nbsp;tych dniach uczynić dobrze Jerozolimie i&nbsp;domowi Judy. Nie bójcie się.</p>
<p class="BibleIndent" id="BG-8_16"><sup>8.16</sup>&nbsp;To <i>są</i> rzeczy, które będziecie czynić: Mówcie prawdę, każdy ze swoim bliźnim, wykonujcie sprawiedliwy i&nbsp;spokojny sąd w&nbsp;waszych bramach;</p>
<p class="BibleIndent" id="BG-8_17"><sup>8.17</sup>&nbsp;Nie obmyślajcie zła w&nbsp;sercach waszych, jeden przeciwko drugiemu, i&nbsp;nie lubujcie się w&nbsp;krzywoprzysięstwie, gdyż tego wszystkiego nienawidzę, mówi PAN.</p>
<p class="BibleIndent" id="BG-8_18"><sup>8.18</sup>&nbsp;I doszło do mnie słowo PANA zastępów mówiące:</p>
<p class="BibleIndent" id="BG-8_19"><sup>8.19</sup>&nbsp;Tak mówi PAN zastępów: Post w&nbsp;czwartym, piątym, siódmym i&nbsp;dziesiątym <i>miesiącu</i> zamienią się dla domu Judy w&nbsp;radość i&nbsp;wesele, i&nbsp;w&nbsp;rozkoszne święta. Miłujcie więc prawdę i&nbsp;pokój.</p>
<p class="BibleIndent" id="BG-8_20"><sup>8.20</sup>&nbsp;Tak mówi PAN zastępów: Jeszcze będą przychodzić narody i&nbsp;mieszkańcy wielu miast.</p>
<p class="BibleIndent" id="BG-8_21"><sup>8.21</sup>&nbsp;Mieszkańcy jednego <i>miasta</i> pójdą do drugiego, mówiąc: Pójdźmy ochoczo przebłagać oblicze PANA i&nbsp;szukać PANA zastępów. Ja także pójdę.</p>
<p class="BibleIndent" id="BG-8_22"><sup>8.22</sup>&nbsp;A tak liczne ludy i&nbsp;potężne narody przybędą szukać PANA zastępów w&nbsp;Jerozolimie i&nbsp;przebłagać oblicze PANA.</p>
<p class="BibleIndent" id="BG-8_23"><sup>8.23</sup>&nbsp;Tak mówi PAN zastępów: W&nbsp;tych dniach dziesięciu ludzi ze wszystkich języków narodów uchwyci się poły jednego Żyda, mówiąc: Pójdziemy z&nbsp;wami, bo usłyszeliśmy, <i>że</i> Bóg <i>jest</i> z&nbsp;wami.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 9</a></h3>
<p class="BibleIndent" id="BG-9_1"><sup>9.1</sup>&nbsp;Brzemię słowa PANA w&nbsp;ziemi Chadraku, a&nbsp;Damaszek będzie jego odpoczynkiem, gdyż PANU przypatrzą się oczy ludzi i&nbsp;wszystkich pokoleń Izraela;</p>
<p class="BibleIndent" id="BG-9_2"><sup>9.2</sup>&nbsp;Nawet Chamat będzie miał z&nbsp;nim granicę, <i>a</i> <i>także</i> Tyr i&nbsp;Sydon, choć są bardzo mądre.</p>
<p class="BibleIndent" id="BG-9_3"><sup>9.3</sup>&nbsp;Tyr bowiem zbudował sobie twierdzę i&nbsp;nagromadził srebra jak prochu, a&nbsp;złota jak błota na ulicach.</p>
<p class="BibleIndent" id="BG-9_4"><sup>9.4</sup>&nbsp;Oto PAN go wypędzi i&nbsp;wrzuci w&nbsp;morze jego siłę, on sam zostanie strawiony ogniem.</p>
<p class="BibleIndent" id="BG-9_5"><sup>9.5</sup>&nbsp;Ujrzy to Aszkelon i&nbsp;ulęknie się, podobnie Gaza –&nbsp;i pogrąży się w&nbsp;smutku; również Ekron, bo jego nadzieja zawiedzie. I&nbsp;zginie król z&nbsp;Gazy, a&nbsp;Aszkelon nie będzie zamieszkany.</p>
<p class="BibleIndent" id="BG-9_6"><sup>9.6</sup>&nbsp;I bękart będzie mieszkał w&nbsp;Aszdodzie, a&nbsp;tak zniszczę pychę Filistynów.</p>
<p class="BibleIndent" id="BG-9_7"><sup>9.7</sup>&nbsp;Usunę krew każdego z&nbsp;jego ust i&nbsp;obrzydliwości spomiędzy jego zębów. Kto pozostanie, będzie należał do naszego Boga, aby był jak książę w&nbsp;Judzie i&nbsp;Ekron, jak Jebusyta.</p>
<p class="BibleIndent" id="BG-9_8"><sup>9.8</sup>&nbsp;I rozłożę obóz dokoła swego domu z&nbsp;powodu wojska i&nbsp;z&nbsp;powodu tych, którzy przechodzą i&nbsp;wracają. I&nbsp;już nie przejdzie przez nich żaden ciemięzca. Teraz bowiem widziały to moje oczy.</p>
<p class="BibleIndent" id="BG-9_9"><sup>9.9</sup>&nbsp;Raduj się wielce, córko Syjonu! Wykrzykuj, córko Jerozolimy! Oto twój Król przychodzi do ciebie; sprawiedliwy i&nbsp;Zbawiciel, cichy i&nbsp;siedzący na ośle, na oślątku, źrebięciu oślicy.</p>
<p class="BibleIndent" id="BG-9_10"><sup>9.10</sup>&nbsp;Zniszczę bowiem rydwany z&nbsp;Efraima i&nbsp;konie z&nbsp;Jerozolimy, a&nbsp;łuki wojenne będą połamane. I&nbsp;ogłosi pokój narodom, a&nbsp;jego władza będzie <i>sięgać</i> od morza aż do morza i&nbsp;od rzeki aż po krańce ziemi.</p>
<p class="BibleIndent" id="BG-9_11"><sup>9.11</sup>&nbsp;A co do ciebie, ze względu na krew twego przymierza wypuściłem twoich więźniów z&nbsp;dołu, w&nbsp;którym nie ma wody.</p>
<p class="BibleIndent" id="BG-9_12"><sup>9.12</sup>&nbsp;Wróćcie do twierdzy, więźniowie, którzy macie nadzieję. Dziś bowiem ogłaszam, że wynagrodzę w&nbsp;dwójnasób;</p>
<p class="BibleIndent" id="BG-9_13"><sup>9.13</sup>&nbsp;Gdy <i>jak</i> łuk naciągnę Judę, a&nbsp;na nim nałożę Efraima; wzbudzę twoich synów, Syjonie, przeciwko twoim synom, Jawanie, i&nbsp;zrobię z&nbsp;ciebie miecz mocarza.</p>
<p class="BibleIndent" id="BG-9_14"><sup>9.14</sup>&nbsp;PAN bowiem ukaże się nad nimi i&nbsp;jak błyskawica wyleci jego strzała. Pan BÓG zadmie w&nbsp;trąbę i&nbsp;wyruszy w&nbsp;wichrach południa.</p>
<p class="BibleIndent" id="BG-9_15"><sup>9.15</sup>&nbsp;PAN zastępów będzie ochraniać swój lud; pochłoną i&nbsp;przemogą kamienie z&nbsp;procy, będą pić i&nbsp;krzyczeć jak od wina; i&nbsp;napełnią się jak czasza i&nbsp;jak rogi ołtarza.</p>
<p class="BibleIndent" id="BG-9_16"><sup>9.16</sup>&nbsp;W tym dniu PAN, ich Bóg, wybawi ich jak trzodę swego ludu. Będą bowiem jak kamienie w&nbsp;koronie, wystawieni jak sztandar w&nbsp;jego ziemi.</p>
<p class="BibleIndent" id="BG-9_17"><sup>9.17</sup>&nbsp;Jak wielkie bowiem jest jego błogosławieństwo! Jak wspaniałe jego piękno! Zboże pocieszy młodzieńców, a&nbsp;moszcz –&nbsp;panny.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 10</a></h3>
<p class="BibleIndent" id="BG-10_1"><sup>10.1</sup>&nbsp;Proście PANA o&nbsp;deszcz w&nbsp;późnej porze <i>deszczowej</i>, a&nbsp;PAN stworzy chmury burzowe i&nbsp;da wam obfity deszcz i&nbsp;każdemu trawę na polu.</p>
<p class="BibleIndent" id="BG-10_2"><sup>10.2</sup>&nbsp;Bożki wypowiadają bowiem <i>słowa</i> próżności, a&nbsp;wróżbici prorokują kłamstwo i&nbsp;opowiadają zmyślone sny, daremnie pocieszają. Dlatego błąkali się jak trzoda, byli utrapieni, bo nie było pasterza.</p>
<p class="BibleIndent" id="BG-10_3"><sup>10.3</sup>&nbsp;Mój gniew zapłonął przeciwko tym pasterzom i&nbsp;ukarałem te kozły, ale PAN zastępów nawiedzi swoją trzodę, dom Judy, i&nbsp;uczyni z&nbsp;niej wspaniałego konia do boju.</p>
<p class="BibleIndent" id="BG-10_4"><sup>10.4</sup>&nbsp;Od niego wywodzi się kamień węgielny, od niego gwóźdź, od niego łuk wojenny, od niego także wszelki poborca.</p>
<p class="BibleIndent" id="BG-10_5"><sup>10.5</sup>&nbsp;I będą jak mocarze, którzy wdeptują wroga w&nbsp;błoto uliczne podczas bitwy. I&nbsp;będą walczyć, bo PAN <i>jest</i> z&nbsp;nimi; a&nbsp;zawstydzą jeźdźców konnych.</p>
<p class="BibleIndent" id="BG-10_6"><sup>10.6</sup>&nbsp;Umocnię dom Judy, wybawię dom Józefa i&nbsp;sprowadzę ich z&nbsp;powrotem w&nbsp;pokoju, bo zlituję się nad nimi. I&nbsp;będą <i>takimi</i>, jak gdybym ich nie odrzucił. Ja bowiem jestem PAN, ich Bóg, i&nbsp;wysłucham ich.</p>
<p class="BibleIndent" id="BG-10_7"><sup>10.7</sup>&nbsp;Efraimici będą jak mocarz, ich serce rozweseli się jak od wina. Ich synowie to zobaczą i&nbsp;będą się cieszyć, a&nbsp;ich serce rozraduje się w&nbsp;PANU.</p>
<p class="BibleIndent" id="BG-10_8"><sup>10.8</sup>&nbsp;Zaświstam na nich i&nbsp;zgromadzę ich, bo ich odkupiłem; i&nbsp;będą tak liczni, jak byli <i>dawniej</i>.</p>
<p class="BibleIndent" id="BG-10_9"><sup>10.9</sup>&nbsp;I rozsieję ich wśród narodów, aby w&nbsp;dalekich krajach przypomnieli sobie o&nbsp;mnie, a&nbsp;żyjąc tam ze swoimi dziećmi, nawrócą się.</p>
<p class="BibleIndent" id="BG-10_10"><sup>10.10</sup>&nbsp;Wyprowadzę ich znowu z&nbsp;ziemi Egiptu i&nbsp;zgromadzę ich z&nbsp;Asyrii, zaprowadzę do ziemi Gilead i&nbsp;do Libanu, ale nie starczy dla nich <i>miejsca</i>.</p>
<p class="BibleIndent" id="BG-10_11"><sup>10.11</sup>&nbsp;Przejdzie przez morze ucisku, rozbije fale na morzu i&nbsp;wyschną wszystkie głębie rzeki. Wtedy pycha Asyrii będzie poniżona, a&nbsp;berło Egiptu zniknie.</p>
<p class="BibleIndent" id="BG-10_12"><sup>10.12</sup>&nbsp;Umocnię ich też w&nbsp;PANU i&nbsp;będą chodzić w&nbsp;jego imię, mówi PAN.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 11</a></h3>
<p class="BibleIndent" id="BG-11_1"><sup>11.1</sup>&nbsp;Otwórz swe wrota, Libanie, niech ogień strawi twoje cedry.</p>
<p class="BibleIndent" id="BG-11_2"><sup>11.2</sup>&nbsp;Zawódź, jodło, bo upadł cedr, bo wielcy są spustoszeni. Zawódźcie, dęby Baszanu, bo niedostępny las został wycięty.</p>
<p class="BibleIndent" id="BG-11_3"><sup>11.3</sup>&nbsp;<i>Słychać</i> głos narzekania pasterzy, bo ich wspaniałość została zburzona; <i>słychać</i> głos ryku lwiąt, bo pycha Jordanu jest zburzona.</p>
<p class="BibleIndent" id="BG-11_4"><sup>11.4</sup>&nbsp;Tak mówi PAN, mój Bóg: Paś owce przeznaczone na rzeź;</p>
<p class="BibleIndent" id="BG-11_5"><sup>11.5</sup>&nbsp;Które kupcy zabijają, a&nbsp;nie czują się winni, a&nbsp;sprzedający je mówią: Błogosławiony PAN, że się wzbogaciłem. A&nbsp;ich pasterze nie mają dla nich litości.</p>
<p class="BibleIndent" id="BG-11_6"><sup>11.6</sup>&nbsp;Dlatego już nie będę miał litości dla mieszkańców tej ziemi, mówi PAN. Oto wydam tych ludzi, każdego z&nbsp;nich, w&nbsp;ręce jego bliźniego i&nbsp;w&nbsp;ręce jego króla. I&nbsp;zniszczą ziemię, a&nbsp;nikogo nie wyrwę z&nbsp;ich rąk.</p>
<p class="BibleIndent" id="BG-11_7"><sup>11.7</sup>&nbsp;Będę więc pasł owce przeznaczone na rzeź, was, <i>mówię</i>, biedne owce! Wziąłem sobie dwie laski, jedną nazwałem Piękno, a&nbsp;drugą nazwałem Więzy, i&nbsp;pasłem te <i>owce</i>.</p>
<p class="BibleIndent" id="BG-11_8"><sup>11.8</sup>&nbsp;Zgładziłem trzech pasterzy w&nbsp;jednym miesiącu; i&nbsp;moja dusza czuła niechęć do nich, a&nbsp;ich dusza też brzydziła się mną.</p>
<p class="BibleIndent" id="BG-11_9"><sup>11.9</sup>&nbsp;Wtedy powiedziałem: Nie będę was pasł. Co umiera, niech umrze, a&nbsp;co ma być zgładzone, niech będzie zgładzone, a&nbsp;ci, <i>co</i> pozostaną, niech każdy pożera ciało drugiego.</p>
<p class="BibleIndent" id="BG-11_10"><sup>11.10</sup>&nbsp;Wziąłem więc swoją laskę, Piękno, i&nbsp;złamałem ją, aby zerwać swoje przymierze, które zawarłem z&nbsp;całym ludem.</p>
<p class="BibleIndent" id="BG-11_11"><sup>11.11</sup>&nbsp;I zostało zerwane w&nbsp;tym dniu, a&nbsp;biedni spośród trzody, którzy przyglądali się mnie, poznali, że <i>to</i> słowo PANA.</p>
<p class="BibleIndent" id="BG-11_12"><sup>11.12</sup>&nbsp;Potem powiedziałem do nich: Jeśli to jest dobre w&nbsp;waszych oczach, dajcie mi moją zapłatę, a&nbsp;jeśli nie, zaniechajcie <i>jej</i>. Odważyli więc moją zapłatę: trzydzieści srebrników.</p>
<p class="BibleIndent" id="BG-11_13"><sup>11.13</sup>&nbsp;Potem PAN powiedział do mnie: Rzuć je przed garncarza. Wspaniała to zapłata, na jaką mnie tak drogo oszacowali! Wziąłem więc trzydzieści srebrników i&nbsp;rzuciłem je przed garncarza w&nbsp;domu PANA.</p>
<p class="BibleIndent" id="BG-11_14"><sup>11.14</sup>&nbsp;Potem złamałem swoją drugą laskę, Więzy, aby zerwać braterstwo między Judą a&nbsp;Izraelem.</p>
<p class="BibleIndent" id="BG-11_15"><sup>11.15</sup>&nbsp;I PAN powiedział do mnie: Weź sobie jeszcze narzędzie głupiego pasterza.</p>
<p class="BibleIndent" id="BG-11_16"><sup>11.16</sup>&nbsp;Oto bowiem wzbudzę pasterza w&nbsp;tej ziemi, <i>który</i> nie będzie troszczył się o&nbsp;zaginione, nie będzie szukał jagniątek, nie będzie leczyć okaleczonych i&nbsp;tego, co stoi, nie będzie karmił. Ale będzie jeść mięso tucznych, a&nbsp;ich kopyta oberwie.</p>
<p class="BibleIndent" id="BG-11_17"><sup>11.17</sup>&nbsp;Biada pasterzowi nieużytecznemu, który opuszcza trzodę! Niech spadnie miecz na jego ramię i&nbsp;na jego prawe oko. Jego ramię całkiem uschnie, a&nbsp;jego prawe oko całkiem oślepnie.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 12</a></h3>
<p class="BibleIndent" id="BG-12_1"><sup>12.1</sup>&nbsp;Brzemię słowa PANA nad Izraelem. <i>Tak</i> mówi PAN, który rozpostarł niebiosa, założył fundamenty ziemi i&nbsp;stwarza ducha człowieka w&nbsp;jego wnętrzu:</p>
<p class="BibleIndent" id="BG-12_2"><sup>12.2</sup>&nbsp;Oto uczynię Jerozolimę kielichem odurzenia dla wszystkich okolicznych narodów, gdy nastanie oblężenie przeciwko Judzie i&nbsp;przeciwko Jerozolimie.</p>
<p class="BibleIndent" id="BG-12_3"><sup>12.3</sup>&nbsp;W tym dniu uczynię Jerozolimę ciężkim kamieniem dla wszystkich narodów. Wszyscy, którzy będą go dźwigać, bardzo się zranią, choćby się zgromadziły przeciwko niemu wszystkie narody ziemi.</p>
<p class="BibleIndent" id="BG-12_4"><sup>12.4</sup>&nbsp;Tego dnia, mówi PAN, każdego konia porażę trwogą i&nbsp;jego jeźdźca –&nbsp;szaleństwem; ale nad domem Judy otworzę swoje oczy, a&nbsp;każdego konia narodów porażę ślepotą.</p>
<p class="BibleIndent" id="BG-12_5"><sup>12.5</sup>&nbsp;I przywódcy Judy powiedzą w&nbsp;swoim sercu: Mieszkańcy Jerozolimy będą naszą siłą w&nbsp;PANU zastępów, swoim Bogu.</p>
<p class="BibleIndent" id="BG-12_6"><sup>12.6</sup>&nbsp;W tym dniu uczynię przywódców Judy jak węgle ogniste wśród drwa i&nbsp;jak płonącą pochodnię pośród snopów; i&nbsp;pożrą wszystkie okoliczne narody na prawo i&nbsp;na lewo. I&nbsp;Jerozolima pozostanie na swoim miejscu, w&nbsp;Jerozolimie.</p>
<p class="BibleIndent" id="BG-12_7"><sup>12.7</sup>&nbsp;I najpierw PAN wybawi namioty Judy, aby chwała domu Dawida i&nbsp;chwała mieszkańców Jerozolimy nie wywyższały się przeciwko Judzie.</p>
<p class="BibleIndent" id="BG-12_8"><sup>12.8</sup>&nbsp;W tym dniu PAN będzie bronił mieszkańców Jerozolimy, a&nbsp;najsłabszy pośród nich stanie się tego dnia podobny do Dawida, a&nbsp;dom Dawida podobny do Boga, podobny do Anioła PANA na ich czele.</p>
<p class="BibleIndent" id="BG-12_9"><sup>12.9</sup>&nbsp;I stanie się w&nbsp;tym dniu, że będę zmierzać do zniszczenia wszystkich narodów, które wyruszą przeciwko Jerozolimie.</p>
<p class="BibleIndent" id="BG-12_10"><sup>12.10</sup>&nbsp;I wyleję na dom Dawida i&nbsp;na mieszkańców Jerozolimy ducha łaski i&nbsp;modlitwy. Będą patrzyć na mnie, którego przebili, i&nbsp;będą go opłakiwać, jak się opłakuje jedynaka; będą gorzko płakać nad nim, jak się płacze gorzko nad pierworodnym.</p>
<p class="BibleIndent" id="BG-12_11"><sup>12.11</sup>&nbsp;W tym dniu będzie wielki lament w&nbsp;Jerozolimie, jak lament w&nbsp;Hadad-Rimmon na równinie Megiddo.</p>
<p class="BibleIndent" id="BG-12_12"><sup>12.12</sup>&nbsp;Ziemia będzie lamentować, każdy ród osobno: ród domu Dawida osobno i&nbsp;jego kobiety osobno; ród domu Natana osobno i&nbsp;jego kobiety osobno;</p>
<p class="BibleIndent" id="BG-12_13"><sup>12.13</sup>&nbsp;Ród domu Lewiego osobno i&nbsp;jego kobiety osobno; ród Szimejego osobno i&nbsp;jego kobiety osobno;</p>
<p class="BibleIndent" id="BG-12_14"><sup>12.14</sup>&nbsp;Wszystkie pozostałe rody, każdy ród osobno i&nbsp;ich kobiety osobno.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 13</a></h3>
<p class="BibleIndent" id="BG-13_1"><sup>13.1</sup>&nbsp;W tym dniu zostanie otwarte źródło dla domu Dawida i&nbsp;mieszkańców Jerozolimy dla <i>obmycia</i> grzechu i&nbsp;nieczystości.</p>
<p class="BibleIndent" id="BG-13_2"><sup>13.2</sup>&nbsp;I stanie się w&nbsp;tym dniu, mówi PAN zastępów, że wykorzenię imiona bożków z&nbsp;ziemi, tak że nie będą więcej wspominane. Usunę z&nbsp;ziemi także proroków i&nbsp;ducha nieczystego.</p>
<p class="BibleIndent" id="BG-13_3"><sup>13.3</sup>&nbsp;A gdyby ktoś jeszcze prorokował, jego ojciec i&nbsp;matka, którzy go zrodzili, powiedzą mu: Nie będziesz żył, gdyż mówiłeś kłamstwo w&nbsp;imię PANA. I&nbsp;jego ojciec, i&nbsp;matka, którzy go zrodzili, przebiją go <i>za</i> <i>to</i>, że prorokował.</p>
<p class="BibleIndent" id="BG-13_4"><sup>13.4</sup>&nbsp;I stanie się w&nbsp;tym dniu, że każdy z&nbsp;tych proroków zawstydzi się z&nbsp;powodu swojego widzenia, gdy prorokował, i&nbsp;nie oblecze się w&nbsp;kosmatą szatę, aby kłamać.</p>
<p class="BibleIndent" id="BG-13_5"><sup>13.5</sup>&nbsp;Ale każdy powie: Nie jestem prorokiem, ale rolnikiem, bo tego mnie uczono od dzieciństwa.</p>
<p class="BibleIndent" id="BG-13_6"><sup>13.6</sup>&nbsp;A jeśli ktoś go zapyta: Co to za rany na twoich rękach? Wtedy powie: Zostałem zraniony w&nbsp;domu moich przyjaciół.</p>
<p class="BibleIndent" id="BG-13_7"><sup>13.7</sup>&nbsp;Mieczu, ocknij się przeciwko mojemu pasterzowi i&nbsp;przeciwko mężczyźnie, który jest moim towarzyszem, mówi PAN zastępów. Uderz pasterza, a&nbsp;owce zostaną rozproszone. Ja zaś zwrócę swoją rękę ku malutkim.</p>
<p class="BibleIndent" id="BG-13_8"><sup>13.8</sup>&nbsp;I stanie się na całej ziemi, mówi PAN, <i>że</i> dwie części w&nbsp;niej zostaną wycięte i&nbsp;zginą, a&nbsp;trzecia <i>część</i> pozostanie w&nbsp;niej.</p>
<p class="BibleIndent" id="BG-13_9"><sup>13.9</sup>&nbsp;I przeprowadzę tę trzecią część przez ogień i&nbsp;oczyszczę ich jak się czyści srebro, wypróbuję ich, jak się próbuje złoto. Będą wzywali mego imienia, a&nbsp;ja ich wysłucham. Powiem: Ty jesteś moim ludem, a&nbsp;on powie: PAN jest moim Bogiem.</p>
<h3 class="sigil_not_in_toc"><a href="../Text/PL-38.xhtml">Księga Zachariasza 14</a></h3>
<p class="BibleIndent" id="BG-14_1"><sup>14.1</sup>&nbsp;Oto przychodzi dzień PANA, a&nbsp;twój łup będzie rozdzielony pośród ciebie.</p>
<p class="BibleIndent" id="BG-14_2"><sup>14.2</sup>&nbsp;Zgromadzę bowiem do bitwy wszystkie narody przeciwko Jerozolimie, a&nbsp;miasto zostanie zdobyte, domy splądrowane i&nbsp;kobiety zgwałcone. Połowa miasta pójdzie do niewoli, a&nbsp;resztka ludu nie będzie wygnana z&nbsp;miasta.</p>
<p class="BibleIndent" id="BG-14_3"><sup>14.3</sup>&nbsp;Wtedy PAN wyruszy i&nbsp;będzie walczył przeciwko tym narodom, tak jak wtedy, gdy walczył w&nbsp;dniu bitwy.</p>
<p class="BibleIndent" id="BG-14_4"><sup>14.4</sup>&nbsp;I jego nogi staną w&nbsp;tym dniu na Górze Oliwnej, która <i>leży</i> naprzeciw Jerozolimy od strony wschodniej, a&nbsp;Góra Oliwna rozpadnie się na pół, na wschód i&nbsp;na zachód, <i>tworząc</i> wielką dolinę; i&nbsp;połowa tej góry cofnie się na północ, a&nbsp;połowa jej –&nbsp;na południe.</p>
<p class="BibleIndent" id="BG-14_5"><sup>14.5</sup>&nbsp;Wtedy będziecie uciekać do doliny <i>tych</i> gór, bo dolina tych gór będzie sięgać aż do Azal. Będziecie uciekać, jak uciekaliście przed trzęsieniem ziemi za dni Uzjasza, króla Judy. Potem przyjdzie PAN, mój Bóg, <i>a</i> z&nbsp;nim wszyscy święci.</p>
<p class="BibleIndent" id="BG-14_6"><sup>14.6</sup>&nbsp;A w&nbsp;tym dniu nie będzie wspaniałej światłości ani gęstej ciemności;</p>
<p class="BibleIndent" id="BG-14_7"><sup>14.7</sup>&nbsp;Lecz będzie to jeden dzień, który jest znany <i>tylko</i> PANU, nie <i>będzie</i> to dzień ani noc. A&nbsp;o&nbsp;wieczornej porze nastanie światło.</p>
<p class="BibleIndent" id="BG-14_8"><sup>14.8</sup>&nbsp;W tym dniu wyjdą wody żywe z&nbsp;Jerozolimy; połowa ich do morza wschodniego, a&nbsp;połowa –&nbsp;do morza zachodniego. Będzie <i>to</i> w&nbsp;lecie i&nbsp;w&nbsp;zimie.</p>
<p class="BibleIndent" id="BG-14_9"><sup>14.9</sup>&nbsp;A PAN będzie królem nad całą ziemią. W&nbsp;tym dniu jeden będzie PAN i&nbsp;jedno jego imię.</p>
<p class="BibleIndent" id="BG-14_10"><sup>14.10</sup>&nbsp;Cała ziemia zamieni się w&nbsp;równinę od Geba aż do Rimmon, na południe od Jerozolimy. Będzie wywyższona i&nbsp;zamieszkana na swoim miejscu, od Bramy Beniamina aż do miejsca dawnej bramy i&nbsp;aż do Bramy Narożnej i&nbsp;od Wieży Chananeela aż do tłoczni królewskich.</p>
<p class="BibleIndent" id="BG-14_11"><sup>14.11</sup>&nbsp;I będą w&nbsp;niej mieszkać, a&nbsp;nie będzie już przekleństwem. Jerozolima będzie zamieszkiwać w&nbsp;pokoju.</p>
<p class="BibleIndent" id="BG-14_12"><sup>14.12</sup>&nbsp;A taka będzie plaga, którą PAN dotknie wszystkie narody, które walczyły przeciwko Jerozolimie: Ich ciała będą się rozkładać, gdy jeszcze będą stać na nogach, ich oczy będą gnić w&nbsp;oczodołach i&nbsp;ich język zgnije w&nbsp;ustach.</p>
<p class="BibleIndent" id="BG-14_13"><sup>14.13</sup>&nbsp;W tym dniu będzie wśród nich wielkie zamieszanie od PANA, tak że jeden uchwyci rękę drugiego, a&nbsp;jego ręka podniesie się na rękę swego bliźniego.</p>
<p class="BibleIndent" id="BG-14_14"><sup>14.14</sup>&nbsp;Juda także będzie walczyć w&nbsp;Jerozolimie, a&nbsp;bogactwa wszystkich narodów okolicznych będą zgromadzone: złoto, srebro i&nbsp;szaty w&nbsp;wielkiej ilości.</p>
<p class="BibleIndent" id="BG-14_15"><sup>14.15</sup>&nbsp;A taka sama plaga jak tamta dotknie konie, muły, wielbłądy, osły oraz wszystkie zwierzęta, które będą w&nbsp;tym obozie.</p>
<p class="BibleIndent" id="BG-14_16"><sup>14.16</sup>&nbsp;Wszyscy pozostali <i>spośród</i> wszystkich narodów, które wyruszyły przeciwko Jerozolimie, będą przychodzić od roku do roku, by oddawać pokłon Królowi, PANU zastępów, i&nbsp;obchodzić Święto Namiotów;</p>
<p class="BibleIndent" id="BG-14_17"><sup>14.17</sup>&nbsp;A jeśli ktoś spośród rodów ziemi nie pójdzie do Jerozolimy, by oddawać pokłon Królowi, PANU zastępów, na tego nie będzie <i>padać</i> deszcz.</p>
<p class="BibleIndent" id="BG-14_18"><sup>14.18</sup>&nbsp;A jeśli ród Egiptu nie wyruszy i&nbsp;nie przyjdzie, choć na niego deszcz nie <i>pada</i>, spadnie jednak <i>na</i> <i>niego</i> <i>ta</i> plaga, którą PAN dotknie narody, które nie przyjdą, by obchodzić Święto Namiotów.</p>
<p class="BibleIndent" id="BG-14_19"><sup>14.19</sup>&nbsp;Taka będzie kara dla Egiptu i&nbsp;kara dla wszystkich narodów, które nie przychodzą na obchody Święta Namiotów.</p>
<p class="BibleIndent" id="BG-14_20"><sup>14.20</sup>&nbsp;W tym dniu na dzwoneczkach koni będzie <i>taki</i> <i>napis</i>: Świętość PANU; a&nbsp;kotłów w&nbsp;domu PANA będzie jak czasz przed ołtarzem.</p>
<p class="BibleIndent" id="BG-14_21"><sup>14.21</sup>&nbsp;Każdy kocioł w&nbsp;Jerozolimie i&nbsp;Judzie będzie poświęcony PANU zastępów. Wszyscy, którzy składają ofiary, przyjdą i&nbsp;będą je brali, i&nbsp;będą w&nbsp;nich gotowali. W&nbsp;tym dniu nie będzie już Kananejczyka w&nbsp;domu PANA zastępów.</p>
</div>
</body>
</html>