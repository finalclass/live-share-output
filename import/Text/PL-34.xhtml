<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Księga Nahuma</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Księga Nahuma</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-34.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-34.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-34.xhtml#BG-3_1">[&nbsp;03&nbsp;]</a></span></p>

<h3 class="sigil_not_in_toc"><a href="../Text/PL-34.xhtml">Księga Nahuma 1</a></h3>
<p class="BibleIndent" id="BG-1_1"><sup>1.1</sup>&nbsp;Brzemię Niniwy. Księga widzenia Nahuma Elkoszyty.</p>
<p class="BibleIndent" id="BG-1_2"><sup>1.2</sup>&nbsp;PAN jest Bogiem zazdrosnym i&nbsp;mściwym; PAN jest mściwy i&nbsp;pełen gniewu; PAN mści się nad swoimi przeciwnikami i&nbsp;zachowuje gniew wobec swoich wrogów.</p>
<p class="BibleIndent" id="BG-1_3"><sup>1.3</sup>&nbsp;PAN jest nieskory do gniewu i&nbsp;wielki w&nbsp;mocy, a&nbsp;winnego nie uniewinni. Droga PANA <i>jest</i> w&nbsp;wichrze i&nbsp;w&nbsp;burzy, a&nbsp;obłok jest prochem pod jego stopami.</p>
<p class="BibleIndent" id="BG-1_4"><sup>1.4</sup>&nbsp;On gromi morze i&nbsp;je wysusza, wysusza też wszystkie rzeki. Przed nim Baszan i&nbsp;Karmel mdleje, a&nbsp;kwiat Libanu więdnie;</p>
<p class="BibleIndent" id="BG-1_5"><sup>1.5</sup>&nbsp;Góry drżą przed nim, a&nbsp;pagórki się rozpływają; ziemia płonie przed jego obliczem, okrąg <i>ziemi</i> i&nbsp;wszyscy jej mieszkańcy.</p>
<p class="BibleIndent" id="BG-1_6"><sup>1.6</sup>&nbsp;Któż się ostoi przed jego oburzeniem? Kto wytrzyma zapalczywość jego gniewu? Jego gniew wylewa się jak ogień, a&nbsp;skały rozpadają się przed nim.</p>
<p class="BibleIndent" id="BG-1_7"><sup>1.7</sup>&nbsp;Dobry jest PAN –&nbsp;warownia w&nbsp;dniu ucisku; zna tych, którzy mu ufają.</p>
<p class="BibleIndent" id="BG-1_8"><sup>1.8</sup>&nbsp;Ale gwałtowną powodzią zniszczy jej miejsce, ciemność będzie ścigała jego wrogów.</p>
<p class="BibleIndent" id="BG-1_9"><sup>1.9</sup>&nbsp;Co zamierzacie przeciwko PANU? On dokona zniszczenia, ucisk nie powstanie po raz drugi.</p>
<p class="BibleIndent" id="BG-1_10"><sup>1.10</sup>&nbsp;Gdy bowiem będą jak splecione ciernie i&nbsp;jak pijacy upojeni <i>winem</i>, jak suche ściernisko do szczętu spłoną.</p>
<p class="BibleIndent" id="BG-1_11"><sup>1.11</sup>&nbsp;Z ciebie wyszedł ten, który obmyślił zło przeciwko PANU, doradca nikczemny.</p>
<p class="BibleIndent" id="BG-1_12"><sup>1.12</sup>&nbsp;Tak mówi PAN: Chociaż są spokojni i&nbsp;tak liczni, będą jednak skoszeni, gdy przejdzie. Chociaż cię trapiłem, już więcej nie będę cię trapił.</p>
<p class="BibleIndent" id="BG-1_13"><sup>1.13</sup>&nbsp;Teraz bowiem złamię jego jarzmo, aby na tobie nie leżało, a&nbsp;rozerwę twoje więzy.</p>
<p class="BibleIndent" id="BG-1_14"><sup>1.14</sup>&nbsp;O tobie PAN rozkazał, że twoje imię już nie będzie miało więcej potomstwa. Wyniszczę z&nbsp;domu twoich bogów rzeźbione i&nbsp;lane posągi. Przygotuję ci grób, gdyż jesteś nikczemny.</p>
<p class="BibleIndent" id="BG-1_15"><sup>1.15</sup>&nbsp;Oto na górach nogi opowiadającego dobre wieści, zwiastującego pokój. Obchodź, Judo, swoje uroczyste święta, wypełniaj swoje śluby. Nikczemnik bowiem już nie przejdzie przez ciebie, został doszczętnie zgładzony.</p>
<h3 class="sigil_not_in_toc"><a href="../Text/PL-34.xhtml">Księga Nahuma 2</a></h3>
<p class="BibleIndent" id="BG-2_1"><sup>2.1</sup>&nbsp;Nadciąga niszczyciel przeciwko tobie! Strzeż miejsc obronnych, obserwuj drogę, wzmocnij biodra i&nbsp;zbierz wszystkie <i>swe</i> siły.</p>
<p class="BibleIndent" id="BG-2_2"><sup>2.2</sup>&nbsp;PAN bowiem odwrócił pychę Jakuba jak pychę Izraela, gdyż złupili ich grabieżcy i&nbsp;zniszczyli ich latorośle.</p>
<p class="BibleIndent" id="BG-2_3"><sup>2.3</sup>&nbsp;Tarcza jego mocarzy czerwona, jego wojownicy ubrani w&nbsp;szkarłat, rydwany będą jak płonące pochodnie w&nbsp;dniu jego przygotowania, a&nbsp;jodły będą strasznie się trząść.</p>
<p class="BibleIndent" id="BG-2_4"><sup>2.4</sup>&nbsp;Rydwany po ulicach będą szaleć i&nbsp;na rynku skrzypieć. Z&nbsp;wyglądu będą podobne do pochodni, jak błyskawice będą pędzić.</p>
<p class="BibleIndent" id="BG-2_5"><sup>2.5</sup>&nbsp;Wezwie swoich mocarzy; zatoczą się w&nbsp;swoim pochodzie, pospieszą się do murów, obrona będzie przygotowana.</p>
<p class="BibleIndent" id="BG-2_6"><sup>2.6</sup>&nbsp;Bramy przy rzekach otworzą się i&nbsp;pałac się rozpłynie;</p>
<p class="BibleIndent" id="BG-2_7"><sup>2.7</sup>&nbsp;A Chusab zostanie uprowadzona do niewoli, jej służące będą ją prowadzić, jęcząc jak gołębie i&nbsp;bijąc się w&nbsp;piersi.</p>
<p class="BibleIndent" id="BG-2_8"><sup>2.8</sup>&nbsp;A Niniwa od swego początku <i>była</i> jak sadzawka wód, ale uciekną. <i>I</i> <i>choć</i> <i>ktoś</i> <i>powie</i>: Stójcie, stójcie! –&nbsp;<i>nikt</i> jednak się nie obejrzy.</p>
<p class="BibleIndent" id="BG-2_9"><sup>2.9</sup>&nbsp;Rabujcie srebro, rabujcie złoto, bo nie ma końca bogactwo i&nbsp;przepych wszystkich kosztowności.</p>
<p class="BibleIndent" id="BG-2_10"><sup>2.10</sup>&nbsp;Pusta, opróżniona i&nbsp;spustoszona! Serce topnieje, trzęsą się kolana, czuć ból w&nbsp;biodrach wszystkich <i>ludzi</i>, a&nbsp;twarze wszystkich czernieją.</p>
<p class="BibleIndent" id="BG-2_11"><sup>2.11</sup>&nbsp;Gdzie jest jaskinia lwów i&nbsp;pastwisko lwiąt, dokąd chodziły lew, ten wielki lew, oraz lwięta, a&nbsp;nie było nikogo, kto by <i>je</i> straszył.</p>
<p class="BibleIndent" id="BG-2_12"><sup>2.12</sup>&nbsp;Lew już dosyć rozszarpał <i>ofiar</i> dla swych lwiąt i&nbsp;zadusił <i>je</i> dla swoich lwic, napełniał łupem swoje jaskinie, a&nbsp;zdobyczą swoje legowiska.</p>
<p class="BibleIndent" id="BG-2_13"><sup>2.13</sup>&nbsp;Oto jestem przeciwko tobie, mówi PAN zastępów, spalę na proch twoje rydwany i&nbsp;twoje lwięta pożre miecz. Wykorzenię z&nbsp;ziemi twój łup i&nbsp;nie będzie już słychać głosu twoich posłów.</p>
<h3 class="sigil_not_in_toc"><a href="../Text/PL-34.xhtml">Księga Nahuma 3</a></h3>
<p class="BibleIndent" id="BG-3_1"><sup>3.1</sup>&nbsp;Biada krwawemu miastu! <i>Jest</i> <i>ono</i> całe pełne kłamstwa i&nbsp;grabieży, a&nbsp;łup z&nbsp;niego nie wychodzi.</p>
<p class="BibleIndent" id="BG-3_2"><sup>3.2</sup>&nbsp;<i>Słychać</i> trzask biczów, grzmot kół, tupanie koni i&nbsp;podskakiwanie rydwanów.</p>
<p class="BibleIndent" id="BG-3_3"><sup>3.3</sup>&nbsp;Jeździec dobywa błyszczący miecz i&nbsp;lśniący oszczep. Mnóstwo rannych i&nbsp;tak wielka ilość trupów, że nie można ich zliczyć; potykają się o&nbsp;zwłoki.</p>
<p class="BibleIndent" id="BG-3_4"><sup>3.4</sup>&nbsp;Z powodu mnóstwa czynów nierządu tej rozkosznej nierządnicy, mistrzyni czarów, która zaprzedawała narody swoim nierządem i&nbsp;ludy swoimi czarami.</p>
<p class="BibleIndent" id="BG-3_5"><sup>3.5</sup>&nbsp;Oto jestem przeciwko tobie, mówi PAN zastępów, odkryję poły twojej <i>szaty</i> aż do twarzy i&nbsp;ukażę narodom twoją nagość, a&nbsp;królestwom –&nbsp;twoją hańbę.</p>
<p class="BibleIndent" id="BG-3_6"><sup>3.6</sup>&nbsp;Rzucę na ciebie obrzydliwości, znieważę cię i&nbsp;wystawię cię na widowisko.</p>
<p class="BibleIndent" id="BG-3_7"><sup>3.7</sup>&nbsp;Ten, kto cię ujrzy, oddali się od ciebie i&nbsp;powie: Zburzona jest Niniwa, któż będzie jej żałował? Gdzie mam szukać dla ciebie pocieszycieli?</p>
<p class="BibleIndent" id="BG-3_8"><sup>3.8</sup>&nbsp;Czy jesteś lepsza niż ludne <i>miasto</i> No, które leżało pomiędzy rzekami, otoczone wodami, którego wałem było morze i&nbsp;morze jego murem?</p>
<p class="BibleIndent" id="BG-3_9"><sup>3.9</sup>&nbsp;Etiopia i&nbsp;Egipt <i>były</i> jego siłą, nieograniczona; Put i&nbsp;Libijczycy byli jego pomocą.</p>
<p class="BibleIndent" id="BG-3_10"><sup>3.10</sup>&nbsp;Ono jednak zostało uprowadzone do niewoli, jego niemowlęta roztrzaskiwano na rogach wszystkich ulic, o&nbsp;jego najsławniejszych rzucano losy i&nbsp;wszystkich jego wielkich zakuto w&nbsp;kajdany.</p>
<p class="BibleIndent" id="BG-3_11"><sup>3.11</sup>&nbsp;Także i&nbsp;ty będziesz upojona. Ukryjesz się i&nbsp;będziesz szukać pomocy przeciwko wrogowi.</p>
<p class="BibleIndent" id="BG-3_12"><sup>3.12</sup>&nbsp;Wszystkie twoje twierdze <i>są</i> jak drzewo figowe z&nbsp;wczesnymi owocami. Gdy się nimi potrząśnie, wpadają do ust jedzącego.</p>
<p class="BibleIndent" id="BG-3_13"><sup>3.13</sup>&nbsp;Oto twój lud pośród ciebie to kobiety. Bramy twojej ziemi będą szeroko otwarte przed twoimi wrogami. Ogień strawi twoje rygle.</p>
<p class="BibleIndent" id="BG-3_14"><sup>3.14</sup>&nbsp;Naczerp sobie wody na oblężenie, umacniaj swoje twierdze. Wejdź w&nbsp;błoto, depcz glinę i&nbsp;napraw piec.</p>
<p class="BibleIndent" id="BG-3_15"><sup>3.15</sup>&nbsp;Tam cię pochłonie ogień, wytnie cię miecz, pożre cię jak larwa. Rozmnóż się jak larwa, rozmnóż się jak szarańcza.</p>
<p class="BibleIndent" id="BG-3_16"><sup>3.16</sup>&nbsp;Rozmnożyłaś swoich kupców ponad gwiazdy niebios. Jak larwa pożerają i&nbsp;odlatują.</p>
<p class="BibleIndent" id="BG-3_17"><sup>3.17</sup>&nbsp;Twoi szlachetni <i>są</i> jak szarańcza, twoi dowódcy –&nbsp;jak wielkie koniki polne, które siadają na płotach w&nbsp;czasie zimy, <i>lecz</i> <i>gdy</i> słońce wschodzi, odlatują i&nbsp;nie wiadomo, gdzie są.</p>
<p class="BibleIndent" id="BG-3_18"><sup>3.18</sup>&nbsp;Drzemią twoi pasterze, królu Asyrii! Twoi sławni będą leżeć, twój lud rozproszył się po górach, ale nikt go nie zgromadzi.</p>
<p class="BibleIndent" id="BG-3_19"><sup>3.19</sup>&nbsp;Nie ma lekarstwa na twoją ranę, twoje zranienie jest nieuleczalne. Wszyscy, którzy usłyszą wieść o&nbsp;tobie, będą klaskać w&nbsp;dłonie nad tobą. Kogo bowiem nie dotykało nieustannie twoje okrucieństwo?</p>
</div>
</body>
</html>