<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
<title>Księga Kaznodziei</title>
<link href="../Styles/style.css" type="text/css" rel="stylesheet"/>
</head>
<body>
<h2><a href="../Text/TOC.xhtml">Księga Kaznodziei</a></h2>
<div class="WordSection1"> 

    <p class="chapters"><strong>ROZDZIAŁY</strong>:<br/>
    <span class="margin"><a href="../Text/PL-21.xhtml#BG-1_1">[&nbsp;01&nbsp;]</a></span> <span class="margin"><a href="../Text/PL-21.xhtml#BG-2_1">[&nbsp;02&nbsp;]</a></span> <span class="margin"><a href="../Text/PL-21.xhtml#BG-3_1">[&nbsp;03&nbsp;]</a></span> <span class="margin"><a href="../Text/PL-21.xhtml#BG-4_1">[&nbsp;04&nbsp;]</a></span> <span class="margin"><a href="../Text/PL-21.xhtml#BG-5_1">[&nbsp;05&nbsp;]</a></span> <span class="margin"><a href="../Text/PL-21.xhtml#BG-6_1">[&nbsp;06&nbsp;]</a></span> <span class="margin"><a href="../Text/PL-21.xhtml#BG-7_1">[&nbsp;07&nbsp;]</a></span> <span class="margin"><a href="../Text/PL-21.xhtml#BG-8_1">[&nbsp;08&nbsp;]</a></span> <span class="margin"><a href="../Text/PL-21.xhtml#BG-9_1">[&nbsp;09&nbsp;]</a></span> <span class="margin"><a href="../Text/PL-21.xhtml#BG-10_1">[&nbsp;10&nbsp;]</a></span> <span class="margin"><a href="../Text/PL-21.xhtml#BG-11_1">[&nbsp;11&nbsp;]</a></span> <span class="margin"><a href="../Text/PL-21.xhtml#BG-12_1">[&nbsp;12&nbsp;]</a></span></p>

<h3 class="sigil_not_in_toc"><a href="../Text/PL-21.xhtml">Księga Kaznodziei 1</a></h3>
<p class="BibleIndent" id="BG-1_1"><sup>1.1</sup>&nbsp;Słowa Kaznodziei, syna Dawida, króla w&nbsp;Jerozolimie.</p>
<p class="BibleIndent" id="BG-1_2"><sup>1.2</sup>&nbsp;Marność nad marnościami –&nbsp;mówi Kaznodzieja –&nbsp;marność nad marnościami. Wszystko jest marnością.</p>
<p class="BibleIndent" id="BG-1_3"><sup>1.3</sup>&nbsp;Jaki pożytek ma człowiek z&nbsp;całego swego trudu, który podejmuje pod słońcem?</p>
<p class="BibleIndent" id="BG-1_4"><sup>1.4</sup>&nbsp;Jedno pokolenie przemija, <i>drugie</i> pokolenie przychodzi, lecz ziemia trwa na wieki.</p>
<p class="BibleIndent" id="BG-1_5"><sup>1.5</sup>&nbsp;Słońce wschodzi i&nbsp;słońce zachodzi, i&nbsp;spieszy do swego miejsca, z&nbsp;którego znów wschodzi.</p>
<p class="BibleIndent" id="BG-1_6"><sup>1.6</sup>&nbsp;Wiatr idzie na południe i&nbsp;zawraca na północ, krąży nieustannie i&nbsp;znowu wraca na drogę swego krążenia.</p>
<p class="BibleIndent" id="BG-1_7"><sup>1.7</sup>&nbsp;Wszystkie rzeki płyną do morza, lecz morze się nie przepełnia; do miejsca, z&nbsp;którego rzeki płyną, <i>znowu</i> wracają.</p>
<p class="BibleIndent" id="BG-1_8"><sup>1.8</sup>&nbsp;Wszystkie rzeczy <i>są</i> pełne trudu, a&nbsp;człowiek nie zdoła tego wyrazić. Oko nie nasyci się patrzeniem ani ucho nie napełni się słuchaniem.</p>
<p class="BibleIndent" id="BG-1_9"><sup>1.9</sup>&nbsp;To, co było, jest tym, co będzie; a&nbsp;to, co się stało, jest tym, co się stanie. I&nbsp;nie ma nic nowego pod słońcem.</p>
<p class="BibleIndent" id="BG-1_10"><sup>1.10</sup>&nbsp;Czy jest coś, o&nbsp;czym można by powiedzieć: Patrz, to jest coś nowego? I&nbsp;to już było w&nbsp;dawnych czasach, które były przed nami.</p>
<p class="BibleIndent" id="BG-1_11"><sup>1.11</sup>&nbsp;Nie ma pamięci o&nbsp;dawnych rzeczach; także o&nbsp;tych, które będą, nie będzie pamięci u&nbsp;tych, którzy potem nastaną.</p>
<p class="BibleIndent" id="BG-1_12"><sup>1.12</sup>&nbsp;Ja, Kaznodzieja, byłem królem nad Izraelem w&nbsp;Jerozolimie.</p>
<p class="BibleIndent" id="BG-1_13"><sup>1.13</sup>&nbsp;I przyłożyłem się w&nbsp;swoim sercu <i>do</i> <i>tego</i>, aby mądrością szukać wszystkiego i&nbsp;wybadać wszystko, co się dzieje pod niebem. To uciążliwe zadanie Bóg dał synom ludzkim, aby się nim trudzili.</p>
<p class="BibleIndent" id="BG-1_14"><sup>1.14</sup>&nbsp;Widziałem wszystkie sprawy, jakie się dzieją pod słońcem, a&nbsp;oto wszystko jest marnością i&nbsp;utrapieniem ducha.</p>
<p class="BibleIndent" id="BG-1_15"><sup>1.15</sup>&nbsp;Tego, co krzywe, nie da się wyprostować, a&nbsp;tego, czego brak, nie da się policzyć.</p>
<p class="BibleIndent" id="BG-1_16"><sup>1.16</sup>&nbsp;Tak więc pomyślałem w&nbsp;swoim sercu: Oto wzbogaciłem się i&nbsp;dano mi więcej mądrości niż wszystkim, którzy byli przede mną w&nbsp;Jerozolimie. I&nbsp;moje serce doświadczyło wielkiej mądrości i&nbsp;wiedzy.</p>
<p class="BibleIndent" id="BG-1_17"><sup>1.17</sup>&nbsp;I przyłożyłem się w&nbsp;swoim sercu <i>do</i> <i>tego</i>, aby poznać mądrość, a&nbsp;także by poznać szaleństwo i&nbsp;głupotę. <i>Ale</i> poznałem, że i&nbsp;to jest utrapieniem ducha.</p>
<p class="BibleIndent" id="BG-1_18"><sup>1.18</sup>&nbsp;Gdzie bowiem jest wiele mądrości, <i>tam</i> jest wiele smutku. A&nbsp;kto przysparza wiedzy, przysparza i&nbsp;cierpienia.</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 2</a></h3>
<p class="BibleIndent" id="BG-2_1"><sup>2.1</sup>&nbsp;Powiedziałem w&nbsp;sercu: Niech teraz doświadczę cię w&nbsp;radości, zażywaj więc przyjemności. Lecz to także jest marnością.</p>
<p class="BibleIndent" id="BG-2_2"><sup>2.2</sup>&nbsp;O śmiechu powiedziałem: To szaleństwo, a&nbsp;o&nbsp;radości: Co to daje?</p>
<p class="BibleIndent" id="BG-2_3"><sup>2.3</sup>&nbsp;Postanowiłem w&nbsp;sercu, <i>że</i> poddam swoje ciało winu –&nbsp;serce jednak kierowałem mądrością –&nbsp;i że będę się trzymać głupoty, aż zobaczę, co dla synów ludzkich jest dobrem spośród tego, co mają czynić pod niebem, przez wszystkie dni ich życia.</p>
<p class="BibleIndent" id="BG-2_4"><sup>2.4</sup>&nbsp;Dokonałem wielkich dzieł, zbudowałem sobie domy, zasadziłem sobie winnice.</p>
<p class="BibleIndent" id="BG-2_5"><sup>2.5</sup>&nbsp;Założyłem sobie ogrody i&nbsp;sady i&nbsp;posadziłem w&nbsp;nich wszelkiego rodzaju drzewa owocowe.</p>
<p class="BibleIndent" id="BG-2_6"><sup>2.6</sup>&nbsp;Zbudowałem też sobie stawy na wodę, by nawadniać nią las rosnących drzew.</p>
<p class="BibleIndent" id="BG-2_7"><sup>2.7</sup>&nbsp;Nabyłem sługi i&nbsp;służące, miałem też sługi urodzone w&nbsp;swoim domu. Posiadałem również stada wołów i&nbsp;trzody owiec większe niż wszyscy, którzy byli przede mną w&nbsp;Jerozolimie.</p>
<p class="BibleIndent" id="BG-2_8"><sup>2.8</sup>&nbsp;Zgromadziłem sobie srebro i&nbsp;złoto, i&nbsp;klejnoty królów i&nbsp;prowincji. Przygotowałem sobie śpiewaków i&nbsp;śpiewaczki, i&nbsp;<i>inne</i> rozkosze synów ludzkich oraz liczne instrumenty muzyczne.</p>
<p class="BibleIndent" id="BG-2_9"><sup>2.9</sup>&nbsp;I tak stałem się większy i&nbsp;możniejszy niż wszyscy, którzy byli przede mną w&nbsp;Jerozolimie. W&nbsp;dodatku moja mądrość pozostała przy mnie.</p>
<p class="BibleIndent" id="BG-2_10"><sup>2.10</sup>&nbsp;Nie wzbraniałem swoim oczom niczego, czego pragnęły, nie odmawiałem swemu sercu żadnej uciechy; moje serce bowiem radowało się z&nbsp;całego mojego trudu. A&nbsp;to był mój dział za cały mój trud.</p>
<p class="BibleIndent" id="BG-2_11"><sup>2.11</sup>&nbsp;Następnie przyjrzałem się wszystkim dziełom, jakich dokonały moje ręce, i&nbsp;trudowi, jaki podjąłem dla ich wykonania, a&nbsp;oto wszystko to marność i&nbsp;utrapienie ducha i&nbsp;nie ma żadnego pożytku pod słońcem.</p>
<p class="BibleIndent" id="BG-2_12"><sup>2.12</sup>&nbsp;Odwróciłem się więc, aby przyjrzeć się mądrości, szaleństwu i&nbsp;głupocie. Co bowiem może <i>uczynić</i> człowiek, który nastąpi po królu? To, co czynili już inni.</p>
<p class="BibleIndent" id="BG-2_13"><sup>2.13</sup>&nbsp;I zobaczyłem, że mądrość jest pożyteczniejsza od głupoty, tak jak światło jest pożyteczniejsze od ciemności.</p>
<p class="BibleIndent" id="BG-2_14"><sup>2.14</sup>&nbsp;Mądry ma oczy w&nbsp;swojej głowie, głupi zaś chodzi w&nbsp;ciemności. A&nbsp;poznałem, że ten sam los spotyka wszystkich.</p>
<p class="BibleIndent" id="BG-2_15"><sup>2.15</sup>&nbsp;Dlatego powiedziałem w&nbsp;sercu: Los, który spotyka głupiego, spotka również mnie. Po co więc przewyższyłem go mądrością? Wtedy powiedziałem w&nbsp;sercu, że to także jest marnością.</p>
<p class="BibleIndent" id="BG-2_16"><sup>2.16</sup>&nbsp;Nie ma bowiem pamięci zarówno o&nbsp;mądrym, jak i&nbsp;o&nbsp;głupcu na wieki, gdyż to, co jest teraz, w&nbsp;najbliższych dniach pójdzie w&nbsp;niepamięć. A&nbsp;jak umiera mądry? Tak jak głupi.</p>
<p class="BibleIndent" id="BG-2_17"><sup>2.17</sup>&nbsp;Dlatego obrzydło mi życie, gdyż przykre mi są wszystkie sprawy dokonane pod słońcem. Wszystko bowiem jest marnością i&nbsp;utrapieniem ducha.</p>
<p class="BibleIndent" id="BG-2_18"><sup>2.18</sup>&nbsp;Zbrzydł mi nawet cały mój trud, który podejmowałem pod słońcem, gdyż muszę go zostawić człowiekowi, który przyjdzie po mnie.</p>
<p class="BibleIndent" id="BG-2_19"><sup>2.19</sup>&nbsp;A kto wie, czy będzie mądry, czy głupi? A&nbsp;jednak będzie władać całą moją pracą, w&nbsp;którą włożyłem swój trud i&nbsp;mądrość pod słońcem. Także i&nbsp;to jest marnością.</p>
<p class="BibleIndent" id="BG-2_20"><sup>2.20</sup>&nbsp;Doszedłem więc do tego, że zwątpiłem w&nbsp;sercu w&nbsp;cały swój trud, jaki podjąłem pod słońcem.</p>
<p class="BibleIndent" id="BG-2_21"><sup>2.21</sup>&nbsp;Gdyż niejeden człowiek pracuje mądrze, umiejętnie i&nbsp;sprawiedliwie, a&nbsp;swój dział pozostawia innemu, który się nim nie trudził. Także i&nbsp;to jest marnością i&nbsp;wielkim złem.</p>
<p class="BibleIndent" id="BG-2_22"><sup>2.22</sup>&nbsp;Cóż bowiem ma człowiek z&nbsp;całej swojej pracy i&nbsp;z&nbsp;utrapienia swego serca, którymi się trudzi pod słońcem?</p>
<p class="BibleIndent" id="BG-2_23"><sup>2.23</sup>&nbsp;Bo wszystkie jego dni są cierpieniem, a&nbsp;jego zajęcie –&nbsp;smutkiem; nawet w&nbsp;nocy jego serce nie zaznaje spokoju. Także i&nbsp;to jest marnością.</p>
<p class="BibleIndent" id="BG-2_24"><sup>2.24</sup>&nbsp;Nie ma nic lepszego dla człowieka, niż aby jadł i&nbsp;pił, i&nbsp;czynił dobrze swojej duszy przy swojej pracy. Zobaczyłem też, że pochodzi to z&nbsp;ręki Boga.</p>
<p class="BibleIndent" id="BG-2_25"><sup>2.25</sup>&nbsp;Kto bowiem potrafi jeść i&nbsp;cieszyć się tym słuszniej niż ja?</p>
<p class="BibleIndent" id="BG-2_26"><sup>2.26</sup>&nbsp;Bo człowiekowi, który mu się podoba, daje mądrość, wiedzę i&nbsp;radość. Ale grzesznikowi zadaje trud, aby zbierał i&nbsp;gromadził, i&nbsp;potem zostawił to temu, który się Bogu podoba. Także i&nbsp;to jest marnością i&nbsp;utrapieniem ducha.</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 3</a></h3>
<p class="BibleIndent" id="BG-3_1"><sup>3.1</sup>&nbsp;Jest pora na wszystko i&nbsp;czas na każdą sprawę pod niebem.</p>
<p class="BibleIndent" id="BG-3_2"><sup>3.2</sup>&nbsp;<i>Jest</i> czas rodzenia i&nbsp;czas umierania, czas sadzenia i&nbsp;czas wyrywania tego, co zasadzono;</p>
<p class="BibleIndent" id="BG-3_3"><sup>3.3</sup>&nbsp;Czas zabijania i&nbsp;czas leczenia, czas burzenia i&nbsp;czas budowania;</p>
<p class="BibleIndent" id="BG-3_4"><sup>3.4</sup>&nbsp;Czas płaczu i&nbsp;czas śmiechu, czas smutku i&nbsp;czas pląsów;</p>
<p class="BibleIndent" id="BG-3_5"><sup>3.5</sup>&nbsp;Czas rzucania kamieni i&nbsp;czas zbierania kamieni, czas uścisków i&nbsp;czas powstrzymywania się od uścisków;</p>
<p class="BibleIndent" id="BG-3_6"><sup>3.6</sup>&nbsp;Czas szukania i&nbsp;czas tracenia, czas zachowania i&nbsp;czas wyrzucania;</p>
<p class="BibleIndent" id="BG-3_7"><sup>3.7</sup>&nbsp;Czas rozdzierania i&nbsp;czas zszywania, czas milczenia i&nbsp;czas mówienia;</p>
<p class="BibleIndent" id="BG-3_8"><sup>3.8</sup>&nbsp;Czas miłowania i&nbsp;czas nienawiści, czas wojny i&nbsp;czas pokoju.</p>
<p class="BibleIndent" id="BG-3_9"><sup>3.9</sup>&nbsp;Jaki pożytek ma ten, kto pracuje, z&nbsp;całego swego trudu?</p>
<p class="BibleIndent" id="BG-3_10"><sup>3.10</sup>&nbsp;Widziałem pracę, którą Bóg dał synom ludzkim, aby się nią trudzili.</p>
<p class="BibleIndent" id="BG-3_11"><sup>3.11</sup>&nbsp;Wszystko dobrze uczynił w&nbsp;swoim czasie. Włożył także świat w&nbsp;ich serca, mimo że człowiek nie zdoła pojąć dzieła, którego Bóg dokonuje od początku do końca.</p>
<p class="BibleIndent" id="BG-3_12"><sup>3.12</sup>&nbsp;Dlatego wiem, że dla nich nie ma nic lepszego nad to, by się radowali i&nbsp;czynili dobrze za swego życia.</p>
<p class="BibleIndent" id="BG-3_13"><sup>3.13</sup>&nbsp;Również i&nbsp;to, gdy każdy człowiek je i&nbsp;pije, i&nbsp;cieszy się dobrem całego swego trudu, jest darem Boga.</p>
<p class="BibleIndent" id="BG-3_14"><sup>3.14</sup>&nbsp;Wiem i&nbsp;to, że cokolwiek czyni Bóg, będzie trwać na wieki. Nie można do tego nic dodać ani z&nbsp;tego odjąć, a&nbsp;Bóg czyni to, aby ludzie się go bali.</p>
<p class="BibleIndent" id="BG-3_15"><sup>3.15</sup>&nbsp;To, co było, jest teraz, a&nbsp;to, co będzie, już było. Bóg bowiem żąda tego, co przeminęło.</p>
<p class="BibleIndent" id="BG-3_16"><sup>3.16</sup>&nbsp;Widziałem jeszcze pod słońcem niegodziwość w&nbsp;miejscu sądu, a&nbsp;w&nbsp;miejscu sprawiedliwości –&nbsp;nieprawość.</p>
<p class="BibleIndent" id="BG-3_17"><sup>3.17</sup>&nbsp;I powiedziałem w&nbsp;sercu: Bóg osądzi zarówno sprawiedliwego, jak i&nbsp;niegodziwego, gdyż tam będzie czas na <i>osądzenie</i> każdego zamiaru i&nbsp;uczynku.</p>
<p class="BibleIndent" id="BG-3_18"><sup>3.18</sup>&nbsp;Powiedziałem w&nbsp;sercu o&nbsp;sprawie synów ludzkich: Oby Bóg im pokazał, aby wiedzieli, że są tylko zwierzętami.</p>
<p class="BibleIndent" id="BG-3_19"><sup>3.19</sup>&nbsp;Bo jednakowy jest los synów ludzkich i&nbsp;los zwierząt. Jak umiera ten, tak umiera i&nbsp;tamto. Wszyscy mają jednakowe tchnienie, a&nbsp;nie ma człowiek przewagi nad zwierzęciem, gdyż wszystko jest marnością.</p>
<p class="BibleIndent" id="BG-3_20"><sup>3.20</sup>&nbsp;Wszystko to idzie do jednego miejsca; wszystko jest z&nbsp;prochu i&nbsp;wszystko w&nbsp;proch się obraca.</p>
<p class="BibleIndent" id="BG-3_21"><sup>3.21</sup>&nbsp;A któż wie, że duch synów ludzkich idzie w&nbsp;górę, a&nbsp;duch zwierzęcia zstępuje do ziemi?</p>
<p class="BibleIndent" id="BG-3_22"><sup>3.22</sup>&nbsp;Dlatego zobaczyłem, że nie ma nic lepszego nad to, żeby człowiek się radował ze swoich dzieł, gdyż to jest jego dział. Któż bowiem doprowadzi go <i>do</i> <i>tego</i>, aby poznał to, co ma być po nim?</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 4</a></h3>
<p class="BibleIndent" id="BG-4_1"><sup>4.1</sup>&nbsp;Potem zwróciłem się w&nbsp;stronę wszystkich ucisków, jakie zdarzają się pod słońcem, i&nbsp;przyjrzałem się im. I&nbsp;oto <i>widziałem</i> łzy uciśnionych, a&nbsp;nie mieli pocieszyciela. Siła była w&nbsp;rękach ciemięzców, a&nbsp;tamci nie mieli pocieszyciela.</p>
<p class="BibleIndent" id="BG-4_2"><sup>4.2</sup>&nbsp;Dlatego chwaliłem umarłych, którzy już odeszli, bardziej niż żywych, którzy jeszcze żyją.</p>
<p class="BibleIndent" id="BG-4_3"><sup>4.3</sup>&nbsp;Nawet lepszy od nich obu jest ten, którego jeszcze nie było i&nbsp;który nie widział zła, jakie się dzieje pod słońcem.</p>
<p class="BibleIndent" id="BG-4_4"><sup>4.4</sup>&nbsp;Zobaczyłem też, że wszelka praca i&nbsp;każde dobre dzieło wywołują tylko zazdrość jednego wobec drugiego. Także i&nbsp;to jest marnością i&nbsp;utrapieniem ducha.</p>
<p class="BibleIndent" id="BG-4_5"><sup>4.5</sup>&nbsp;Głupi składa swoje ręce i&nbsp;zjada własne ciało.</p>
<p class="BibleIndent" id="BG-4_6"><sup>4.6</sup>&nbsp;Lepsza jest pełna garść z&nbsp;pokojem niż obie pełne garści z&nbsp;trudem i&nbsp;utrapieniem ducha.</p>
<p class="BibleIndent" id="BG-4_7"><sup>4.7</sup>&nbsp;Znowu obróciłem się i&nbsp;zobaczyłem <i>kolejną</i> marność pod słońcem.</p>
<p class="BibleIndent" id="BG-4_8"><sup>4.8</sup>&nbsp;Jest to człowiek samotny, bez towarzysza, nie ma ani syna, ani brata i&nbsp;nie ma końca wszelki jego trud, a&nbsp;jego oczy nie mogą nasycić się bogactwem. <i>Nie</i> <i>myśli</i>: Dla kogo ja pracuję i&nbsp;odmawiam dobra swojej duszy? Także i&nbsp;to jest marnością i&nbsp;ciężką udręką.</p>
<p class="BibleIndent" id="BG-4_9"><sup>4.9</sup>&nbsp;Lepiej jest dwom niż jednemu, gdyż mają dobry pożytek ze swojej pracy.</p>
<p class="BibleIndent" id="BG-4_10"><sup>4.10</sup>&nbsp;Jeśli bowiem jeden upadnie, drugi podniesie swego towarzysza. Lecz biada samotnemu, gdy upadnie, bo nie ma drugiego, który by go podniósł.</p>
<p class="BibleIndent" id="BG-4_11"><sup>4.11</sup>&nbsp;Także jeśli dwoje <i>ludzi</i> śpi <i>razem</i>, grzeją się wzajemnie. Ale jeden jakże się ogrzeje?</p>
<p class="BibleIndent" id="BG-4_12"><sup>4.12</sup>&nbsp;A jeśli <i>kto</i> przemaga jednego, to dwaj stawią mu czoła, a&nbsp;potrójny sznur nie rozerwie się tak łatwo.</p>
<p class="BibleIndent" id="BG-4_13"><sup>4.13</sup>&nbsp;Lepszy jest chłopiec ubogi i&nbsp;mądry niż król stary i&nbsp;głupi, który nie potrafi już przyjmować napomnienia.</p>
<p class="BibleIndent" id="BG-4_14"><sup>4.14</sup>&nbsp;Bo <i>tamten</i> wychodzi z&nbsp;więzienia, aby królować, a&nbsp;ten urodzony w&nbsp;swoim królestwie zubożeje.</p>
<p class="BibleIndent" id="BG-4_15"><sup>4.15</sup>&nbsp;Widziałem, jak wszyscy żyjący, którzy chodzą pod słońcem, przestawali z&nbsp;chłopcem, potomkiem, który miał wstąpić na miejsce tamtego.</p>
<p class="BibleIndent" id="BG-4_16"><sup>4.16</sup>&nbsp;Niezliczony jest cały lud, jaki żył przed nimi. Lecz następni nie będą się z&nbsp;niego cieszyć. A&nbsp;tak i&nbsp;to jest marność i&nbsp;utrapienie ducha.</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 5</a></h3>
<p class="BibleIndent" id="BG-5_1"><sup>5.1</sup>&nbsp;Pilnuj swoich kroków, gdy idziesz do domu Bożego, i&nbsp;bądź skłonny raczej ku temu, aby słuchać, niż dawać ofiarę głupich. Nie wiedzą oni bowiem, że źle czynią.</p>
<p class="BibleIndent" id="BG-5_2"><sup>5.2</sup>&nbsp;Nie mów pochopnie i&nbsp;niech twoje serce nie wypowiada pospiesznie słów przed Bogiem. Bóg bowiem <i>jest</i> w&nbsp;niebie, a&nbsp;ty na ziemi. Niech więc niewiele będzie twoich słów.</p>
<p class="BibleIndent" id="BG-5_3"><sup>5.3</sup>&nbsp;Bo z&nbsp;wielu zajęć przychodzi sen, a&nbsp;mowa głupca z&nbsp;wielu słów.</p>
<p class="BibleIndent" id="BG-5_4"><sup>5.4</sup>&nbsp;Gdy złożysz Bogu <i>jakiś</i> ślub, nie zwlekaj z&nbsp;jego wypełnieniem, gdyż w&nbsp;głupcach nie ma on upodobania. Cokolwiek ślubujesz, wypełnij.</p>
<p class="BibleIndent" id="BG-5_5"><sup>5.5</sup>&nbsp;Lepiej jest nie ślubować, niż ślubować i&nbsp;tego nie wypełnić.</p>
<p class="BibleIndent" id="BG-5_6"><sup>5.6</sup>&nbsp;Nie pozwól, by twoje usta przywiodły do grzechu twoje ciało i&nbsp;nie mów przed aniołem, że to był błąd. Dlaczego Bóg miałby się gniewać na twoje słowa i&nbsp;obrócić wniwecz dzieło twoich rąk?</p>
<p class="BibleIndent" id="BG-5_7"><sup>5.7</sup>&nbsp;Gdzie bowiem jest wiele snów, <i>tam</i> też wiele słów i&nbsp;marności. Ale <i>ty</i> bój się Boga.</p>
<p class="BibleIndent" id="BG-5_8"><sup>5.8</sup>&nbsp;Jeśli widzisz w&nbsp;prowincji ucisk ubogiego i&nbsp;wypaczanie sądu i&nbsp;sprawiedliwości, nie dziw się temu, gdyż <i>ten</i>, <i>który</i> <i>jest</i> wyższy od najwyższych, czuwa, a&nbsp;są wyżsi od nich.</p>
<p class="BibleIndent" id="BG-5_9"><sup>5.9</sup>&nbsp;Korzyści z&nbsp;ziemi służą wszystkim. Nawet królowi służy pole.</p>
<p class="BibleIndent" id="BG-5_10"><sup>5.10</sup>&nbsp;Kto kocha pieniądze, nie nasyci się pieniędzmi, a&nbsp;kto kocha bogactwa, nie będzie miał z&nbsp;nich pożytku. Także i&nbsp;to jest marnością.</p>
<p class="BibleIndent" id="BG-5_11"><sup>5.11</sup>&nbsp;Gdy dobra się mnożą, mnożą się też ci, którzy je zjadają. Cóż więc za pożytek ma z&nbsp;tego właściciel? Jedynie to, że patrzy na nie swoimi oczami.</p>
<p class="BibleIndent" id="BG-5_12"><sup>5.12</sup>&nbsp;Słodki <i>jest</i> sen robotnika, czy je mało, czy dużo, ale obfitość bogatego nie daje mu spać.</p>
<p class="BibleIndent" id="BG-5_13"><sup>5.13</sup>&nbsp;Jest ciężka bieda, <i>którą</i> widziałem pod słońcem: bogactwo przechowywane dla właściciela na jego własną szkodę.</p>
<p class="BibleIndent" id="BG-5_14"><sup>5.14</sup>&nbsp;Takie bogactwo bowiem przepada przez złe zajęcia. A&nbsp;syn, którego spłodzi, nie będzie miał nic w&nbsp;swoich rękach.</p>
<p class="BibleIndent" id="BG-5_15"><sup>5.15</sup>&nbsp;Jak wyszedł z&nbsp;łona swojej matki, tak też nagi wróci, jak przyszedł, i&nbsp;nie zabierze nic ze swojej pracy, co mógłby wziąć do ręki.</p>
<p class="BibleIndent" id="BG-5_16"><sup>5.16</sup>&nbsp;Także i&nbsp;to jest ciężką niedolą, że jak przyszedł, tak odejdzie. Cóż więc za pożytek, że trudził się na wiatr?</p>
<p class="BibleIndent" id="BG-5_17"><sup>5.17</sup>&nbsp;Po wszystkie swoje dni jadał w&nbsp;ciemności, smutku, chorobie i&nbsp;gniewie.</p>
<p class="BibleIndent" id="BG-5_18"><sup>5.18</sup>&nbsp;Oto co zobaczyłem: rzecz dobra i&nbsp;piękna to jeść i&nbsp;pić, i&nbsp;cieszyć się dobrem ze wszelkiego swego trudu, który człowiek podejmuje pod słońcem po wszystkie dni swego życia, jakie dał mu Bóg. To bowiem <i>jest</i> jego działem.</p>
<p class="BibleIndent" id="BG-5_19"><sup>5.19</sup>&nbsp;Dla każdego też człowieka, któremu Bóg dał majątek i&nbsp;bogactwo, i&nbsp;dał mu możliwość, by z&nbsp;nich korzystał i&nbsp;odbierał swój dział i&nbsp;radował się ze swojego trudu –&nbsp;to jest dar Boga.</p>
<p class="BibleIndent" id="BG-5_20"><sup>5.20</sup>&nbsp;Nie będzie bowiem wiele pamiętał o&nbsp;dniach swego życia, gdyż Bóg go wysłuchuje, <i>napełniając</i> jego serce radością.</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 6</a></h3>
<p class="BibleIndent" id="BG-6_1"><sup>6.1</sup>&nbsp;Jest zło, które widziałem pod słońcem i&nbsp;które jest powszechne wśród ludzi:</p>
<p class="BibleIndent" id="BG-6_2"><sup>6.2</sup>&nbsp;Gdy jakiemuś człowiekowi Bóg dał bogactwo, majątek i&nbsp;sławę, tak że nie brakuje jego duszy nic z&nbsp;tego, czegokolwiek by pragnął, jednak Bóg nie daje mu możliwości spożywać tego, ale spożywa to obcy człowiek. Jest to marnością i&nbsp;ciężką niedolą.</p>
<p class="BibleIndent" id="BG-6_3"><sup>6.3</sup>&nbsp;Choćby ktoś spłodził stu <i>synów</i>, żył wiele lat i&nbsp;dni jego lat się przedłużyły, a&nbsp;jego dusza nie była nasycona dobrem i&nbsp;nie miał nawet pogrzebu, powiadam: lepszy jest od niego martwy płód.</p>
<p class="BibleIndent" id="BG-6_4"><sup>6.4</sup>&nbsp;<i>Ten</i> bowiem przychodzi w&nbsp;marności i&nbsp;odchodzi w&nbsp;ciemności, a&nbsp;jego imię zostaje okryte ciemnością.</p>
<p class="BibleIndent" id="BG-6_5"><sup>6.5</sup>&nbsp;Nie widział nawet słońca i&nbsp;nic nie wie. Ma on większy spokój niż tamten.</p>
<p class="BibleIndent" id="BG-6_6"><sup>6.6</sup>&nbsp;Bo choćby nawet żył przez dwa tysiące lat, nie zaznałby żadnego dobra. Czy wszyscy nie idą do jednego miejsca?</p>
<p class="BibleIndent" id="BG-6_7"><sup>6.7</sup>&nbsp;Wszelki trud człowieka <i>jest</i> dla jego ust, a&nbsp;jednak jego dusza nie może się nasycić.</p>
<p class="BibleIndent" id="BG-6_8"><sup>6.8</sup>&nbsp;Czego więcej ma bowiem mądry od głupca? Albo czego <i>więcej</i> <i>ma</i> ubogi, który umie postępować wśród żyjących?</p>
<p class="BibleIndent" id="BG-6_9"><sup>6.9</sup>&nbsp;Lepsze jest to, co oczy widzą, niż ciągłe pragnienie. To również jest marnością i&nbsp;utrapieniem ducha.</p>
<p class="BibleIndent" id="BG-6_10"><sup>6.10</sup>&nbsp;Temu, kto jest, już nadano imię i&nbsp;wiadomo, że jest człowiekiem i&nbsp;że nie może się on spierać z&nbsp;mocniejszym od siebie.</p>
<p class="BibleIndent" id="BG-6_11"><sup>6.11</sup>&nbsp;Ponieważ wiele jest rzeczy, które pomnażają marność, jaką z&nbsp;nich <i>korzyść</i> ma człowiek?</p>
<p class="BibleIndent" id="BG-6_12"><sup>6.12</sup>&nbsp;Któż bowiem wie, co jest dobre dla człowieka w&nbsp;tym życiu po wszystkie dni jego marnego życia, które jak cień przemijają? Albo kto oznajmi człowiekowi, co po nim będzie pod słońcem?</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 7</a></h3>
<p class="BibleIndent" id="BG-7_1"><sup>7.1</sup>&nbsp;Lepsze jest <i>dobre</i> imię niż wyborny olejek, a&nbsp;dzień śmierci niż dzień urodzenia.</p>
<p class="BibleIndent" id="BG-7_2"><sup>7.2</sup>&nbsp;Lepiej iść do domu żałoby niż do domu wesela, gdyż w&nbsp;tamtym <i>widzimy</i> koniec każdego człowieka, a&nbsp;człowiek żyjący weźmie to sobie do serca.</p>
<p class="BibleIndent" id="BG-7_3"><sup>7.3</sup>&nbsp;Lepszy jest smutek niż śmiech, bo przez smutek twarzy serce szlachetnieje.</p>
<p class="BibleIndent" id="BG-7_4"><sup>7.4</sup>&nbsp;Serce mądrych jest w&nbsp;domu żałoby, ale serce głupich w&nbsp;domu wesela.</p>
<p class="BibleIndent" id="BG-7_5"><sup>7.5</sup>&nbsp;Lepiej <i>jest</i> słuchać upomnień mądrego niż pieśni głupców.</p>
<p class="BibleIndent" id="BG-7_6"><sup>7.6</sup>&nbsp;Czym bowiem jest trzaskanie cierni pod kotłem, tym jest śmiech głupca. Także i&nbsp;to jest marnością.</p>
<p class="BibleIndent" id="BG-7_7"><sup>7.7</sup>&nbsp;Doprawdy, ucisk doprowadza mądrego do szaleństwa, a&nbsp;dar psuje serce.</p>
<p class="BibleIndent" id="BG-7_8"><sup>7.8</sup>&nbsp;Lepsze jest dokończenie sprawy niż jej początek. Lepszy jest człowiek cierpliwego ducha niż <i>człowiek</i> wyniosłego ducha.</p>
<p class="BibleIndent" id="BG-7_9"><sup>7.9</sup>&nbsp;Nie bądź w&nbsp;duchu skory do gniewu, gdyż gniew spoczywa w&nbsp;piersi głupich.</p>
<p class="BibleIndent" id="BG-7_10"><sup>7.10</sup>&nbsp;Nie mów: Jak to jest, że dawne dni były lepsze niż te obecne? Bo niemądrze byś o&nbsp;to pytał.</p>
<p class="BibleIndent" id="BG-7_11"><sup>7.11</sup>&nbsp;Dobra jest mądrość przy dziedzictwie i&nbsp;jest pożyteczna dla tych, którzy widzą słońce.</p>
<p class="BibleIndent" id="BG-7_12"><sup>7.12</sup>&nbsp;Mądrość bowiem jest osłoną, osłoną <i>są</i> też pieniądze; lecz korzyść z&nbsp;poznania jest taka: mądrość daje życie tym, którzy ją mają.</p>
<p class="BibleIndent" id="BG-7_13"><sup>7.13</sup>&nbsp;Przypatrz się dziełu Boga. Kto bowiem może wyprostować to, co on krzywym uczynił?</p>
<p class="BibleIndent" id="BG-7_14"><sup>7.14</sup>&nbsp;W dniu powodzenia raduj się, a&nbsp;w&nbsp;dniu nieszczęścia rozważaj: Bóg uczynił zarówno jedno, jak i&nbsp;drugie po to, aby człowiek nie dociekł tego, co po nim nastanie.</p>
<p class="BibleIndent" id="BG-7_15"><sup>7.15</sup>&nbsp;Wszystko widziałem za swych marnych dni: niejeden sprawiedliwy ginie w&nbsp;swojej sprawiedliwości, a&nbsp;niejeden niegodziwiec żyje długo w&nbsp;swojej niegodziwości.</p>
<p class="BibleIndent" id="BG-7_16"><sup>7.16</sup>&nbsp;Nie bądź przesadnie sprawiedliwy ani przesadnie mądry. Czemu miałbyś się sam do zguby prowadzić?</p>
<p class="BibleIndent" id="BG-7_17"><sup>7.17</sup>&nbsp;Nie bądź zbyt niegodziwy i&nbsp;nie bądź głupi. Czemu miałbyś umrzeć przed swoim czasem?</p>
<p class="BibleIndent" id="BG-7_18"><sup>7.18</sup>&nbsp;Dobrze będzie, jeśli będziesz się tego trzymał, ale i&nbsp;tamtego z&nbsp;rąk nie wypuszczaj. Kto bowiem boi się Boga, uniknie tego wszystkiego.</p>
<p class="BibleIndent" id="BG-7_19"><sup>7.19</sup>&nbsp;Mądrość daje mądremu <i>więcej</i> siły, niż <i>posiada</i> <i>ją</i> dziesięciu mocarzy, którzy są w&nbsp;mieście.</p>
<p class="BibleIndent" id="BG-7_20"><sup>7.20</sup>&nbsp;Doprawdy, nie ma człowieka sprawiedliwego na ziemi, który czyniłby dobrze i&nbsp;nie grzeszył.</p>
<p class="BibleIndent" id="BG-7_21"><sup>7.21</sup>&nbsp;Nie zwracaj też uwagi na wszystkie słowa, które wypowiadają <i>ludzie</i>, byś nie usłyszał, jak ci złorzeczy twój sługa.</p>
<p class="BibleIndent" id="BG-7_22"><sup>7.22</sup>&nbsp;Wie bowiem twoje serce, że i&nbsp;ty wielokroć złorzeczyłeś innym.</p>
<p class="BibleIndent" id="BG-7_23"><sup>7.23</sup>&nbsp;Tego wszystkiego doświadczyłem mądrością <i>i</i> powiedziałem: Będę mądry. Ale mądrość oddaliła się ode mnie.</p>
<p class="BibleIndent" id="BG-7_24"><sup>7.24</sup>&nbsp;To, co jest dalekie, i&nbsp;to, co jest bardzo głębokie –&nbsp;któż to może zgłębić?</p>
<p class="BibleIndent" id="BG-7_25"><sup>7.25</sup>&nbsp;Zwróciłem swoje serce ku poznaniu, badaniu i&nbsp;szukaniu mądrości oraz rozeznaniu rzeczy, by poznać niegodziwość głupstwa, głupoty i&nbsp;szaleństwa.</p>
<p class="BibleIndent" id="BG-7_26"><sup>7.26</sup>&nbsp;I odkryłem, że bardziej gorzka niż śmierć jest kobieta, której serce jest jak sieć i&nbsp;sidło, a&nbsp;jej ręce jak pęta. Kto się Bogu podoba, uwolni się od niej, ale grzesznik będzie przez nią usidlony.</p>
<p class="BibleIndent" id="BG-7_27"><sup>7.27</sup>&nbsp;Oto co odkryłem –&nbsp;mówi Kaznodzieja –&nbsp;<i>badając</i> jedną po drugiej, aby dojść do istoty rzeczy;</p>
<p class="BibleIndent" id="BG-7_28"><sup>7.28</sup>&nbsp;Czego jeszcze szuka moja dusza, lecz nie znajduje: Jednego mężczyznę spośród tysiąca znalazłem, ale kobiety spośród wszystkich nie znalazłem.</p>
<p class="BibleIndent" id="BG-7_29"><sup>7.29</sup>&nbsp;Oto to tylko odkryłem: Bóg stworzył człowieka prawego, ale oni szukali rozlicznych wymysłów.</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 8</a></h3>
<p class="BibleIndent" id="BG-8_1"><sup>8.1</sup>&nbsp;Kto jest mądrym człowiekiem? Kto zna wyjaśnienie rzeczy? Mądrość człowieka rozjaśnia jego oblicze i&nbsp;odmienia srogość jego twarzy.</p>
<p class="BibleIndent" id="BG-8_2"><sup>8.2</sup>&nbsp;<i>Radzę</i> <i>ci</i>, abyś przestrzegał rozkazu króla, a&nbsp;to ze względu na przysięgę Boga.</p>
<p class="BibleIndent" id="BG-8_3"><sup>8.3</sup>&nbsp;Nie spiesz się z&nbsp;odejściem sprzed jego oblicza ani nie upieraj się przy złej sprawie. Czyni bowiem wszystko tak, jak mu się podoba.</p>
<p class="BibleIndent" id="BG-8_4"><sup>8.4</sup>&nbsp;Gdzie słowo króla, tam i&nbsp;jego moc. Któż mu powie: Co czynisz?</p>
<p class="BibleIndent" id="BG-8_5"><sup>8.5</sup>&nbsp;Kto przestrzega przykazania, nie zazna niczego złego. A&nbsp;serce mądrego zna czas i&nbsp;sąd.</p>
<p class="BibleIndent" id="BG-8_6"><sup>8.6</sup>&nbsp;Na każdą sprawę jest czas i&nbsp;sąd, dlatego wielkie nieszczęście trzyma się człowieka.</p>
<p class="BibleIndent" id="BG-8_7"><sup>8.7</sup>&nbsp;Nie wie bowiem, co będzie. Kto mu oznajmi, kiedy <i>co</i> się przydarzy?</p>
<p class="BibleIndent" id="BG-8_8"><sup>8.8</sup>&nbsp;Nie ma człowieka, który miałby władzę nad duchem, żeby powstrzymać ducha, ani moc nad dniem śmierci. Nie ma też zwolnienia z&nbsp;tego boju, a&nbsp;niegodziwych nie wybawi ich niegodziwość.</p>
<p class="BibleIndent" id="BG-8_9"><sup>8.9</sup>&nbsp;To wszystko widziałem, gdy zwróciłem swoje serce do każdego dzieła, którego się dokonuje pod słońcem. <i>Bywa</i> czas, kiedy jeden człowiek panuje nad drugim ku jego krzywdzie.</p>
<p class="BibleIndent" id="BG-8_10"><sup>8.10</sup>&nbsp;Widziałem więc niegodziwych pogrzebanych, którzy przychodzili do miejsca świętego i&nbsp;odchodzili z&nbsp;niego, a&nbsp;zapomniano o&nbsp;nich w&nbsp;mieście, gdzie tak czynili. I&nbsp;to również jest marnością.</p>
<p class="BibleIndent" id="BG-8_11"><sup>8.11</sup>&nbsp;Ponieważ wyroku za zły czyn nie wykonuje się od razu, serce synów ludzkich jest w&nbsp;nich zawzięte <i>i</i> <i>gotowe</i> na to, aby popełniali zło.</p>
<p class="BibleIndent" id="BG-8_12"><sup>8.12</sup>&nbsp;I chociaż grzesznik po stokroć czyni zło i&nbsp;jego dni się przedłużą, to jednak wiem, że szczęści się tym, którzy boją się Boga, którzy się boją jego oblicza.</p>
<p class="BibleIndent" id="BG-8_13"><sup>8.13</sup>&nbsp;Ale niegodziwemu nie szczęści się i&nbsp;nie przedłuży on swoich dni, <i>przeminą</i> <i>bowiem</i> jak cień, ponieważ nie boi się Boga.</p>
<p class="BibleIndent" id="BG-8_14"><sup>8.14</sup>&nbsp;Jest też marność, która się dzieje na ziemi: są <i>ludzie</i> sprawiedliwi, którym się zdarza to, na co <i>zasługują</i> uczynki niegodziwych; są też <i>ludzie</i> niegodziwi, którym się zdarza to, na co <i>zasługują</i> uczynki sprawiedliwych. Powiedziałem, że i&nbsp;to jest marnością.</p>
<p class="BibleIndent" id="BG-8_15"><sup>8.15</sup>&nbsp;Chwaliłem więc radość, <i>gdyż</i> nie ma dla człowieka nic lepszego pod słońcem nad to, by jadł, pił i&nbsp;radował się. To bowiem zostanie mu z&nbsp;jego trudu po <i>wszystkie</i> dni jego życia, które pod słońcem dał mu Bóg.</p>
<p class="BibleIndent" id="BG-8_16"><sup>8.16</sup>&nbsp;Gdy zwróciłem swoje serce na to, aby poznać mądrość i&nbsp;rozważać sprawy, jakie się dzieją na ziemi, z&nbsp;powodu których oczy <i>człowieka</i> nie zaznają snu ani we dnie, ani w&nbsp;nocy;</p>
<p class="BibleIndent" id="BG-8_17"><sup>8.17</sup>&nbsp;Wówczas zobaczyłem całe dzieło Boga –&nbsp;<i>to</i>, że człowiek nie potrafi zgłębić sprawy, która się dzieje pod słońcem. Choćby człowiek starał się do tego dojść, nie zgłębi tego; choćby nawet mądry <i>zamierzył</i> <i>to</i> poznać, nie zdoła tego zgłębić.</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 9</a></h3>
<p class="BibleIndent" id="BG-9_1"><sup>9.1</sup>&nbsp;Zaprawdę, wszystko to rozważałem w&nbsp;swoim sercu po to, aby to wszystko wyjaśnić –&nbsp;że sprawiedliwi i&nbsp;mądrzy oraz ich dzieła <i>są</i> w&nbsp;rękach Boga. Człowiek nie zna ani miłości, ani nienawiści ze wszystkich rzeczy, które są przed nim.</p>
<p class="BibleIndent" id="BG-9_2"><sup>9.2</sup>&nbsp;Wszystkich <i>spotyka</i> to samo: ten sam los spotyka sprawiedliwego i&nbsp;niegodziwego, dobrego i&nbsp;czystego, i&nbsp;nieczystego, składającego ofiary i&nbsp;tego, który nie składa ofiar, zarówno dobrego, jak i&nbsp;grzesznika, przysięgającego i&nbsp;tego, kto boi się przysięgi.</p>
<p class="BibleIndent" id="BG-9_3"><sup>9.3</sup>&nbsp;Jest takie zło we wszystkim, co się dzieje pod słońcem: jeden los spotyka wszystkich. A&nbsp;przy tym serce synów ludzkich jest pełne zła, a&nbsp;głupota <i>znajduje</i> <i>się</i> w&nbsp;ich sercach, póki żyją, a&nbsp;potem <i>idą</i> do zmarłych.</p>
<p class="BibleIndent" id="BG-9_4"><sup>9.4</sup>&nbsp;Ktokolwiek bowiem jest złączony ze wszystkimi żyjącymi, ma nadzieję, gdyż lepszy jest żywy pies niż zdechły lew.</p>
<p class="BibleIndent" id="BG-9_5"><sup>9.5</sup>&nbsp;Żyjący bowiem wiedzą, że umrą, ale umarli o&nbsp;niczym nie wiedzą i&nbsp;nie mają już żadnej zapłaty, gdyż pamięć o&nbsp;nich uległa zapomnieniu.</p>
<p class="BibleIndent" id="BG-9_6"><sup>9.6</sup>&nbsp;Tak samo ich miłość, nienawiść i&nbsp;zazdrość już zginęły. I&nbsp;już nigdy więcej nie będą mieć działu we wszystkim, co się dzieje pod słońcem.</p>
<p class="BibleIndent" id="BG-9_7"><sup>9.7</sup>&nbsp;Idź więc, jedz z&nbsp;radością swój chleb i&nbsp;pij z&nbsp;wesołym sercem swe wino, gdyż Bóg już przyjął twoje dzieła.</p>
<p class="BibleIndent" id="BG-9_8"><sup>9.8</sup>&nbsp;Niech twoje szaty będą zawsze białe i&nbsp;niech nie zabraknie olejku na twoją głowę.</p>
<p class="BibleIndent" id="BG-9_9"><sup>9.9</sup>&nbsp;Ciesz się życiem z&nbsp;żoną, którą ukochałeś po wszystkie dni swego marnego życia, jakie dał ci <i>Bóg</i> pod słońcem, po wszystkie dni swojej marności. To jest bowiem twój dział w&nbsp;życiu i&nbsp;w&nbsp;trudzie, który podejmujesz pod słońcem.</p>
<p class="BibleIndent" id="BG-9_10"><sup>9.10</sup>&nbsp;Wszystko, cokolwiek twoja ręka postanowi czynić, czyń z&nbsp;całej swojej siły; <i>nie</i> <i>ma</i> bowiem żadnej pracy ani zamysłu, ani wiedzy, ani mądrości w&nbsp;grobie, do którego zmierzasz.</p>
<p class="BibleIndent" id="BG-9_11"><sup>9.11</sup>&nbsp;Potem obróciłem się i&nbsp;widziałem pod słońcem, że bieg nie <i>należy</i> do szybkich ani wojna do dzielnych, ani żywność do mądrych, ani bogactwo do roztropnych, ani łaska do zdolnych, lecz czas i&nbsp;przypadek spotyka wszystkich.</p>
<p class="BibleIndent" id="BG-9_12"><sup>9.12</sup>&nbsp;Człowiek bowiem nie zna swojego czasu, ale jak ryby, które się łowi szkodliwą siecią, i&nbsp;jak ptaki chwytane w&nbsp;sidła, tak synowie ludzcy są uwikłani w&nbsp;złej chwili, gdy ta nagle na nich spadnie.</p>
<p class="BibleIndent" id="BG-9_13"><sup>9.13</sup>&nbsp;Widziałem również tę mądrość pod słońcem, która wydała mi się wielka:</p>
<p class="BibleIndent" id="BG-9_14"><sup>9.14</sup>&nbsp;Było małe miasto, a&nbsp;w&nbsp;nim niewielu ludzi. I&nbsp;wyruszył przeciw niemu potężny król, obległ je i&nbsp;zbudował przeciwko niemu wielkie wały.</p>
<p class="BibleIndent" id="BG-9_15"><sup>9.15</sup>&nbsp;I znalazł się w&nbsp;nim człowiek ubogi i&nbsp;mądry, który wybawił to miasto przez swoją mądrość. Nikt jednak nie pamiętał tego ubogiego człowieka.</p>
<p class="BibleIndent" id="BG-9_16"><sup>9.16</sup>&nbsp;I powiedziałem: Lepsza jest mądrość niż siła. Lecz mądrość ubogiego bywa wzgardzona i&nbsp;jego słów nikt nie słucha.</p>
<p class="BibleIndent" id="BG-9_17"><sup>9.17</sup>&nbsp;Spokojnych słów ludzi mądrych należy słuchać bardziej niż krzyku tego, który panuje wśród głupców.</p>
<p class="BibleIndent" id="BG-9_18"><sup>9.18</sup>&nbsp;Lepsza jest mądrość niż oręż wojenny, ale jeden grzesznik niszczy wiele dobrego.</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 10</a></h3>
<p class="BibleIndent" id="BG-10_1"><sup>10.1</sup>&nbsp;Zdechłe muchy zasmradzają i&nbsp;psują olejek aptekarza. Tak samo odrobina głupstwa psuje <i>człowieka</i> poważanego z&nbsp;powodu jego mądrości i&nbsp;sławy.</p>
<p class="BibleIndent" id="BG-10_2"><sup>10.2</sup>&nbsp;Serce mądrego jest po jego prawicy, ale serce głupca po jego lewicy.</p>
<p class="BibleIndent" id="BG-10_3"><sup>10.3</sup>&nbsp;Nawet gdy głupiec idzie drogą, brakuje mu rozumu, i&nbsp;mówi wszystkim, że jest głupcem.</p>
<p class="BibleIndent" id="BG-10_4"><sup>10.4</sup>&nbsp;Jeśli duch władcy powstaje przeciwko tobie, nie opuszczaj swego miejsca, gdyż pokora zapobiega wielkim wykroczeniom.</p>
<p class="BibleIndent" id="BG-10_5"><sup>10.5</sup>&nbsp;Jest zło, które widziałem pod słońcem, to błąd, który pochodzi od władcy:</p>
<p class="BibleIndent" id="BG-10_6"><sup>10.6</sup>&nbsp;Głupota jest wywyższona do wielkiej godności, a&nbsp;bogaci <i>w</i> <i>mądrość</i> siedzą nisko.</p>
<p class="BibleIndent" id="BG-10_7"><sup>10.7</sup>&nbsp;Widziałem sługi na koniach, a&nbsp;książąt idących pieszo jak słudzy.</p>
<p class="BibleIndent" id="BG-10_8"><sup>10.8</sup>&nbsp;Kto kopie dół, <i>sam</i> w&nbsp;niego wpadnie, kto rozwala płot, tego ukąsi wąż.</p>
<p class="BibleIndent" id="BG-10_9"><sup>10.9</sup>&nbsp;Kto przenosi kamienie, porani się nimi, kto rąbie drwa, naraża się na niebezpieczeństwo.</p>
<p class="BibleIndent" id="BG-10_10"><sup>10.10</sup>&nbsp;Jeśli stępi się żelazo, a&nbsp;nie naostrzy się jego ostrza, wtedy trzeba wytężyć siły. Ale lepiej skutkuje mądrość.</p>
<p class="BibleIndent" id="BG-10_11"><sup>10.11</sup>&nbsp;Wąż ukąsi bez zaklęcia, a&nbsp;gaduła nie jest niczym lepszym.</p>
<p class="BibleIndent" id="BG-10_12"><sup>10.12</sup>&nbsp;Słowa z&nbsp;ust mądrego są łaskawe, ale wargi głupca pożerają jego samego.</p>
<p class="BibleIndent" id="BG-10_13"><sup>10.13</sup>&nbsp;Początek słów jego ust to głupota, a&nbsp;koniec jego mowy to wielkie szaleństwo.</p>
<p class="BibleIndent" id="BG-10_14"><sup>10.14</sup>&nbsp;Głupiec wiele mówi, <i>choć</i> człowiek nie wie, co nastąpi. Któż mu oznajmi, co po nim nastanie?</p>
<p class="BibleIndent" id="BG-10_15"><sup>10.15</sup>&nbsp;Głupi męczą się trudem, a&nbsp;nie wiedzą nawet, jak dojść do miasta.</p>
<p class="BibleIndent" id="BG-10_16"><sup>10.16</sup>&nbsp;Biada tobie, ziemio, gdy twoim królem dziecko, a&nbsp;twoi książęta z&nbsp;rana biesiadują.</p>
<p class="BibleIndent" id="BG-10_17"><sup>10.17</sup>&nbsp;Błogosławiona jesteś, ziemio, gdy twój król pochodzi ze szlachetnego rodu, a&nbsp;twoi książęta we właściwym czasie jadają, by się posilić, a&nbsp;nie dla pijaństwa.</p>
<p class="BibleIndent" id="BG-10_18"><sup>10.18</sup>&nbsp;Z powodu lenistwa chyli się dach, a&nbsp;wskutek opieszałości rąk przecieka dom.</p>
<p class="BibleIndent" id="BG-10_19"><sup>10.19</sup>&nbsp;Dla uciechy wyprawia się ucztę i&nbsp;wino rozwesela życie, ale pieniądze umożliwiają wszystko.</p>
<p class="BibleIndent" id="BG-10_20"><sup>10.20</sup>&nbsp;Nawet w&nbsp;swoich myślach nie złorzecz królowi ani w&nbsp;swojej sypialni nie przeklinaj bogatego, bo ptak niebieski zaniesie ten głos, a&nbsp;to, co skrzydlate, rozgłosi sprawę.</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 11</a></h3>
<p class="BibleIndent" id="BG-11_1"><sup>11.1</sup>&nbsp;Rzucaj swój chleb na wody, bo po wielu dniach odnajdziesz go.</p>
<p class="BibleIndent" id="BG-11_2"><sup>11.2</sup>&nbsp;Rozdaj dział siedmiu lub ośmiu, bo nie wiesz, co złego wydarzy się na ziemi.</p>
<p class="BibleIndent" id="BG-11_3"><sup>11.3</sup>&nbsp;Gdy chmury napełniają się deszczem, spuszczają go na ziemię. Gdy drzewo upada na południe lub na północ, w&nbsp;miejscu, gdzie upadnie to drzewo, tam zostanie.</p>
<p class="BibleIndent" id="BG-11_4"><sup>11.4</sup>&nbsp;Kto zważa na wiatr, <i>nigdy</i> nie będzie siał, a&nbsp;kto patrzy na chmury, nie będzie żąć.</p>
<p class="BibleIndent" id="BG-11_5"><sup>11.5</sup>&nbsp;Jak nie wiesz, jaka jest droga ducha, <i>i</i> jak <i>się</i> <i>kształtują</i> kości w&nbsp;łonie brzemiennej, tak nie znasz spraw Boga, który wszystko czyni.</p>
<p class="BibleIndent" id="BG-11_6"><sup>11.6</sup>&nbsp;Rano siej swoje ziarno, a&nbsp;wieczorem nie pozwól spocząć swojej ręce, gdyż nie wiesz, co się uda, czy to, czy tamto, czy też oboje będą równie dobre.</p>
<p class="BibleIndent" id="BG-11_7"><sup>11.7</sup>&nbsp;Doprawdy, światło jest słodkie i&nbsp;miła to rzecz dla oczu widzieć słońce.</p>
<p class="BibleIndent" id="BG-11_8"><sup>11.8</sup>&nbsp;A choćby człowiek żył przez wiele lat i&nbsp;radował się nimi wszystkimi, to niech pamięta o&nbsp;dniach ciemności, bo będzie ich wiele. Wszystko, co nastąpi, to tylko marność.</p>
<p class="BibleIndent" id="BG-11_9"><sup>11.9</sup>&nbsp;<i>Dlatego</i> raduj się, młodzieńcze, w&nbsp;swojej młodości, niech twoje serce cieszy cię za dni twojej młodości i&nbsp;krocz drogami swego serca oraz według zdania swoich oczu, ale wiedz, że za to wszystko Bóg przyprowadzi cię na sąd.</p>
<p class="BibleIndent" id="BG-11_10"><sup>11.10</sup>&nbsp;Usuń więc gniew ze swojego serca i&nbsp;odrzuć zło od swego ciała, gdyż dzieciństwo i&nbsp;młodość są marnością.</p>
<h3 class="sigil_not_in_toc"><a href="../Text/PL-21.xhtml">Księga Kaznodziei 12</a></h3>
<p class="BibleIndent" id="BG-12_1"><sup>12.1</sup>&nbsp;Pamiętaj więc o&nbsp;swoim Stwórcy w&nbsp;dniach swojej młodości, zanim nastaną złe dni i&nbsp;przyjdą lata, o&nbsp;których powiesz: Nie podobają mi się.</p>
<p class="BibleIndent" id="BG-12_2"><sup>12.2</sup>&nbsp;Zanim zaćmią się słońce, światło, księżyc i&nbsp;gwiazdy, a&nbsp;chmury powrócą po deszczu.</p>
<p class="BibleIndent" id="BG-12_3"><sup>12.3</sup>&nbsp;W dzień, w&nbsp;którym trząść się będą stróże domu i&nbsp;pochylą się silni mężczyźni, ustaną mielący, gdyż będzie ich mało, i&nbsp;zaćmią się patrzące przez okna;</p>
<p class="BibleIndent" id="BG-12_4"><sup>12.4</sup>&nbsp;I zamkną się drzwi na ulicę, gdy odgłos mielenia osłabnie, gdy będzie się wstawać na głos ptaków i&nbsp;przycichną wszystkie córki śpiewające.</p>
<p class="BibleIndent" id="BG-12_5"><sup>12.5</sup>&nbsp;Gdy też będą się bać wysokich miejsc i&nbsp;lękać na drodze, <i>gdy</i> zakwitnie drzewo migdałowe i&nbsp;szarańcza będzie ciężka i&nbsp;pragnienie ustanie, bo człowiek idzie do <i>swego</i> wiecznego domu, a&nbsp;płaczący będą chodzić po ulicach;</p>
<p class="BibleIndent" id="BG-12_6"><sup>12.6</sup>&nbsp;Zanim się zerwie srebrny sznur i&nbsp;stłucze złota czasza, nim rozbije się dzban u&nbsp;źródła i&nbsp;złamie się koło przy studni.</p>
<p class="BibleIndent" id="BG-12_7"><sup>12.7</sup>&nbsp;Wtedy proch powróci do ziemi, jak nią był, a&nbsp;duch powróci do Boga, który go dał.</p>
<p class="BibleIndent" id="BG-12_8"><sup>12.8</sup>&nbsp;Marność nad marnościami –&nbsp;mówi Kaznodzieja –&nbsp;wszystko to marność.</p>
<p class="BibleIndent" id="BG-12_9"><sup>12.9</sup>&nbsp;A poza tym, że Kaznodzieja był mądry, uczył lud wiedzy; rozważał, badał i&nbsp;ułożył wiele przysłów.</p>
<p class="BibleIndent" id="BG-12_10"><sup>12.10</sup>&nbsp;Kaznodzieja starał się znaleźć słowa przyjemne i&nbsp;napisał to, co jest dobre –&nbsp;słowa prawdy.</p>
<p class="BibleIndent" id="BG-12_11"><sup>12.11</sup>&nbsp;Słowa mądrych są jak ościenie i&nbsp;jak gwoździe wbite przez tych, którzy je złożyli, i&nbsp;pochodzą od jednego pasterza.</p>
<p class="BibleIndent" id="BG-12_12"><sup>12.12</sup>&nbsp;Ponadto, mój synu, przyjmij przestrogę z&nbsp;tych <i>słów</i>: Pisaniu wielu ksiąg nie ma końca, a&nbsp;wiele nauki męczy ciało.</p>
<p class="BibleIndent" id="BG-12_13"><sup>12.13</sup>&nbsp;Wysłuchaj podsumowania wszystkiego: Bój się Boga i&nbsp;przestrzegaj jego przykazań. Ponieważ to jest cały <i>obowiązek</i> człowieka.</p>
<p class="BibleIndent" id="BG-12_14"><sup>12.14</sup>&nbsp;Bóg przywiedzie bowiem każdy uczynek na sąd, nawet każdą rzecz utajoną, czy dobrą, czy złą.</p>
</div>
</body>
</html>